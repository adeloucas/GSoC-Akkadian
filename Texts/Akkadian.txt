Primary publication: RIME 4.03.06.add21, ex. 01 
Author(s): Frayne, Douglas R.
Publication date: 1990
Secondary publication(s): Bergmann, Eugen, Codex Hammurapi
Collection: Louvre Museum, Paris, France
Museum no.: Sb 00008
Accession no.: 
Provenience: Susa (mod. Shush)
Excavation no.: 
Period: Old Babylonian (ca. 1900-1600 BC)
Dates referenced: Hammurapi.00.00.00
Object type: other (see object remarks)
Remarks: stele
Material: stone: basalt
Language: Akkadian
Genre: Royal/Monumental
Sub-genre: witness
CDLI comments: 
Catalogue source: 20041012 cdliadmin
ATF source: Roth, Martha
Translation: 
UCLA Library ARK: 21198/zz001t8p9j
Composite no.: Q006387
Seal no.: 
CDLI no.: P249253
Transliteration:
&P249253 = RIME 4.03.06.add21, ex. 01 
#atf: lang akk 
@object stele 
@surface a 
@column 1 
@prologue 
1. i3-nu an s,i-ru-um 
2. _lugal_ {d}a-nun-na-ki 
3. {d}en-lil2 
4. be-el sza-me-e 
5. u3 er-s,e-tim 
6. sza-i-im 
7. szi-ma-at _kalam_ 
8. a-na {d}marduk 
9. _dumu_ re-esz-ti-im 
10. sza {d}en-ki 
11. {d}en-lil2-ut 
12. kisz ni-szi3 
13. i-szi-mu-szum 
14. in i-gi4-gi4 
15. u2-szar-bi2-u3-szu 
16. babila{ki} 
17. szum-szu s,i-ra-am ib-bi-u3 
18. in ki-ib-ra-tim 
19. u2-sza-t,e4-ru-szu 
20. i-na li-ib-bi-szu 
21. szar-ru-tam da-ri2-tam 
22. sza ki-ma sza-me-e 
23. u3 er-s,e-tim 
24. isz-da-sza 
25. szu-ur2-szu-da 
26. u2-ki-in-nu-szum 
27. i-nu-mi-szu 
28. {disz}ha-am-mu-ra-pi2 
29. ru-ba-am 
30. na-a'-dam 
31. pa-li-ih i3-li2 ia-ti 
32. mi-sza-ra-am 
33. i-na ma-tim 
34. a-na szu-pi2-i-im 
35. ra-ga-am u3 s,e-nam 
36. a-na hu-ul-lu-qi2-im 
37. dan-nu-um 
38. en-sza-am 
39. a-na la ha-ba-li-im 
40. ki-ma {d}utu 
41. a-na _sag-ge6_ 
42. wa-s,e-e-em-ma 
43. ma-tim 
44. nu-wu-ri-im 
45. an 
46. u3 {d}en-lil2 
47. a-na szi-ir ni-szi 
48. t,u2-ub-bi-im 
49. szu-mi ib-bu-u2 
50. {disz}ha-am-mu-ra-pi2 
51. re-iu-um 
52. ni-bi-it 
53. {d}en-lil2 a-na-ku 
54. mu-kam-me-er 
55. nu-uh2-szi-im 
56. u3 t,u2-uh2-di-im 
57. mu-sza-ak-li-il 
58. mi-im-ma szum-szu 
59. a-na nibru{ki} _dur-an-ki_ 
60. za-ni-nu-um 
61. na-a'-du-um 
62. sza e2-kur 
63. _lugal_ le-iu-um 
64. mu-te-er {iri}eridu{ki} 
65. a-na asz-ri-szu 
66. mu-ub-bi-ib 
@column 2 
1. szu-luh e2-abzu 
2. ti-i-ib 
3. ki-ib-ra-at 
4. er-be2-tim 
5. mu-szar-bi2 zi-ik-ru 
6. babila{ki} 
7. mu-t,i3-ib 
8. li-ib-bi {d}marduk 
9. be-li2-szu 
10. sza u4-mi-szu 
11. iz-za-zu 
12. a-na e2-sag-il2 
13. _numun_ szar-ru-tim 
14. sza {d}suen 
15. ib-ni-u3-szu 
16. mu-na-ah-hi-isz 
17. {iri}uri5{ki} 
18. wa-asz-ru-um 
19. mu-usz-te-mi-qum 
20. ba-bil2 _he2-gal2_ 
21. a-na e2-kisz-nu-gal2 
22. _lugal_ ta-szi-im-tim 
23. sze-mu {d}utu da-num2 
24. mu-ki-in 
25. _suhusz_ zimbir{ki} 
26. mu-sza-al-bi-isz 
27. wa-ar-qi2-im 
28. gi-gu-ne-e {d}a-a 
29. mu-s,i-ir 
30. e2-babbar 
31. sza ki szu-ba-at sza-ma-i 
32. _ur-sag_ ga#-mi-il 
33. larsa{ki} 
34. mu-u4-di-isz e2-babbar 
35. a-na {d}utu 
36. re-s,i-szu 
37. be-lum mu-ba-li2-it, 
38. unu{ki} 
39. sza-ki-in me-e 
40. nu-uh2-szi-im 
41. a-na ni-szi-szu 
42. mu-ul-li 
43. re-esz e2-an-na 
44. mu-kam-me-er 
45. hi-is,-bi-im 
46. a-na _an_-nim 
47. u3 {d}inanna 
48. _an-dul3_ ma-tim 
49. mu-pa-ah-hi-ir 
50. ni-szi sa6-ap-ha-tim 
51. sza i3-si-in{ki} 
52. mu-t,a-ah-hi-id 
53. nu-uh2-szi-im 
54. _e2_ e2-gal-mah 
55. _uszumgal lugal_-ri2 
56. ta-li-im 
57. {d}za-ba4-ba4 
58. mu-szar-szi-id 
59. szu-ba-at {iri}kisz{ki} 
60. mu-usz-ta-as2-hi-ir 
61. me-le-em-mi 
62. e2-me-te-ur-sag 
63. mu-usz-te-es,-bi 
64. pa-ar-s,i2 ra-bu-u2-tim 
65. sza {d}inanna 
66. pa-qi2-id bi-tim 
67. hur-sag-kalam-ma 
68. sa-par4 na-ki-ri 
69. sza {d}er3-ra ru-szu 
70. u2-sza-ak-szi-du 
@column 3 
1. ni-iz-ma-su2 
2. mu-sza-te-er 
3. {iri}gu2-du8-a{ki} 
4. mu-ra-ap-pi2-isz 
5. mi-im-ma szum-szu 
6. ana mes-lam 
7. ri-mu-um 
8. ka-ad-ru-um 
9. mu-na-ak-ki-ip za-i-ri 
10. na-ra-am {d}tu-tu 
11. mu-ri-isz 
12. {iri}bar-si2-pa2{ki} 
13. na-a'-du-um 
14. la mu-up-pa-ar-ku-u2-um 
15. a-na e2-zi-da 
16. i-lu _lugal_-ri2 
17. mu-de _igi-gal2_-im 
18. mu-sza-ad-di-il 
19. me-re-esz-tim 
20. sza dil-bat{ki} 
21. mu-ga-ar-ri-in _guru7-guru7_ 
22. a-na {d}urasz 
23. ga-asz-ri-im 
24. be-lum si2-ma-at 
25. ha-at,-t,i-im 
26. u3 a-ge-em 
27. sza u2-sza-ak-li-lu-szu 
28. e-ri-isz-tum 
29. {d}ma-ma 
30. mu-ki-in 
31. u2-s,u2-ra-tim 
32. sza kesz3{ki} 
33. mu-de-esz-szi 
34. ma-ka-li el-lu-tim 
35. a-na {d}nin-tu 
36. mu-usz-ta-lum 
37. gi-it-ma-lum 
38. sza-i-im 
39. mi-ri-tim 
40. u3 ma-asz-qi2-tim 
41. a-na lagasz{ki} 
42. u3 gir2-su{ki} 
43. mu-ki-il 
44. ni-in-da-be2-e 
45. ra-bu-tim 
46. a-na e2-ninnu 
47. mu-tam-me-eh a-a-bi 
48. mi-gi4-ir 
49. te-li-tim 
50. mu-sza-ak-li-il 
51. te-re-tim 
52. sza zabala2{ki} 
53. mu-ha-ad-di 
54. li-ib-bi {d}esz18-dar 
55. ru-bu-um el-lum 
56. sza ni-isz qa2-ti-szu 
57. {d}iszkur i-du-u2 
58. mu-ne-eh 
59. li-ib-bi {d}iszkur 
60. gu2-ra-di-im 
61. i-na {iri}im{ki} 
62. mu-usz-ta-ak-ki-in 
63. si2-ma-tim 
64. i-na e2-u4-gal-gal 
65. _lugal_ na-di-in 
66. na-pi2-isz-tim 
67. a-na adab{ki} 
68. a-sze-er 
69. _e2_ e2-mah 
70. e-te-el _lugal_-ri2 
71. qa2-ba-al 
72. la ma-ha-ri-im 
@column 4 
1. szu i-qi2-szu 
2. na-ap-sza-tam 
3. a-na {iri}masz-gan-szabra{ki} 
4. mu-sze-esz-qi2 
5. nu-uh2-szi-im 
6. a-na _mes-lam_ 
7. em-qum 
8. mu-tab-bi-lum 
9. szu ik-szu-du 
10. na-ga-ab ur2-szi-im 
11. mu-usz-pa-az-zi-ir 
12. ni-szi ma3-al-nag-a {ki} 
13. in ka-ra-szi-im 
14. mu-szar-szi-du 
15. szu-ba-ti-szi-in 
16. in nu-uh2-szi-in 
17. a-na {d}en-ki 
18. u3 {d}dam-gal-nun-na 
19. mu-szar-bu-u2 
20. szar-ru-ti-szu 
21. da-ri2-isz i-szi-mu 
22. zi-bi el-lu-tim 
23. a-sza-re-ed _lugal_-ri2 
24. mu-ka-an-ni-isz 
25. da-ad-mi 
26. {i7}buranun-na 
27. i3-tum {d}da-gan 
28. ba-ni-szu 
29. szu ig-mi-lu 
30. ni-szi me-ra{ki} 
31. u3 tu-tu-ul{ki} 
32. ru-bu-um 
33. na-a'-du-um 
34. mu-na-wi-ir 
35. pa-ni {d}tiszpak 
36. sza-ki-in ma-ka-li el-lu-tim 
37. a-na {d}nin-a-zu 
38. sza-t,i3-ip ni-szi-szu 
39. in pu-usz-qi2-im 
40. mu-ki-in-nu 
41. isz-di-szi-in 
42. qer-bu-um 
43. babila{ki} 
44. szu-ul-ma-ni-isz 
45. _sipa_ ni-szi3 
46. sza ep-sze-tu-szu 
47. e-li {d}esz18-dar t,a-ba 
48. mu-ki-in-ni {d}esz18-dar 
49. i-na e2-ul-masz 
50. qer-bu-um 
51. a-ga-de3{ki} 
52. re-bi-tim 
53. mu-sze-pi2 ki-na-tim 
54. mu-szu-sze-er am-mi 
55. mu-te-er 
56. {d}lamma-szu 
57. da-mi-iq-tim 
58. a-na {iri}a-szur4{ki} 
59. mu-sze-ep-pi2 na-bi-hi 
60. _lugal_ sza i-na ni-nu-a{ki} 
61. i-na e2-mes-mes 
62. u2-szu-pi2-u3 
63. me-e {d}inanna 
64. na-a'-du-um 
65. mu-usz-te-mi-qum 
66. a-na _dingir gal-gal_ 
67. li-ip-li-pi2 
68. sza {disz}su-mu-la-il3 
69. _ibila_ da-num2 
70. sza {disz}{d}suen-mu-ba-li2-it, 
@column 5 
1. _numun_ da-ri2-um 
2. sza szar-ru-tim 
3. _lugal_ da-num2 
4. {d}utu-szu 
5. babila{ki} 
6. mu-sze-s,i2 nu-ri-im 
7. a-na ma-at 
8. szu-me-ri2-im 
9. u3 ak-ka-di-im 
10. _lugal_ mu-usz-te-esz-mi 
11. ki-ib-ra-at 
12. ar-ba-im 
13. mi-gi4-ir {d}inanna a-na-ku 
14. i-nu-ma 
15. {d}marduk 
16. a-na szu-te-szu-ur ni-szi 
17. _kalam_ u2-si-[im] 
18. szu-hu-zi-im 
19. u2-wa-e-ra-an-ni 
20. ki-it-tam 
21. u3 mi-sza-ra-am 
22. i-na _ka_ ma-tim 
23. asz-ku-un 
24. szi-ir ni-szi u2-t,i-ib 
25. i-nu-mi-szu 
@law 1 
26. szum-ma a-wi-lum a-wi-lam 
27. u2-ub-bi-ir-ma 
28. ne-er-tam e-li-szu 
29. id-di-ma 
30. la uk-ti-in-szu 
31. mu-ub-bi-ir-szu 
32. id-da-ak 
@law 2 
33. szum-ma a-wi-lum 
34. ki-isz-pi2 
35. e-li a-wi-lim id-di-ma 
36. la uk-ti-in-szu 
37. sza e-li-szu 
38. ki-isz-pu na-du-u2 
39. a-na {d}i7 
40. i-il-la-ak 
41. {d}i7 i-sza-al-li-a-am-ma 
42. szum-ma {d}i7 
43. ik-ta-sza-su2 
44. mu-ub-bi-ir-szu 
45. _e2_-su2 i-tab-ba-al 
46. szum#-ma a-wi-lam szu-a-ti 
47. {d}i7 
48. u2-te-eb-bi-ba-asz-szu-ma 
49. isz-ta-al-ma-am 
50. sza e-li-szu 
51. ki-isz-pi2 id-du-u2 
52. id-da-ak 
53. sza {d}i7 
54. isz-li-a-am 
55. _e2_ mu-ub-bi-ri-szu 
56. i-tab-ba-al 
@law 3 
57. szum-ma a-wi-lum 
58. i-na di-nim 
59. a-na szi-bu-ut 
60. sa3-ar-ra-tim 
61. u2-s,i-a-am-ma 
62. a-wa-at iq-bu-u2 
63. la uk-ti-in 
64. szum-ma di-nu-um szu-u2 
65. di-in na-pi2-isz-tim 
66. a-wi-lum szu-u2 
67. id-da-ak 
@law 4 
68. szum-ma a-na szi-bu-ut 
@column 6 
1. _sze_ u3 _ku3-babbar_ 
2. u2-s,i-a-am 
3. a-ra-an 
4. di-nim szu-a-ti 
5. it-ta-na-asz-szi 
@law 5 
6. szum-ma da-a-a-nu-um 
7. di-nam i-di-in 
8. pu-ru-sa2-am 
9. ip-ru-us2 
10. ku-nu-uk-kam 
11. u2-sze-zi-ib 
12. wa-ar-ka-nu-um-ma 
13. di-in-szu i-te-ni 
14. da-a-a-nam szu-a-ti 
15. i-na di-in i-di-nu 
16. e-ne-em 
17. u2-ka-an-nu-szu-ma 
18. ru-gu-um-ma-am 
19. sza i-na di-nim szu-a-ti 
20. ib-ba-asz-szu-u2 
21. _a-ra2_ 1(u) 2(disz)-szu 
22. i-na-ad-di-in 
23. u3 i-na pu-uh2-ri-im 
24. i-na _{gesz}gu-za_ 
25. da-a-a-nu-ti-szu 
26. u2-sze-et-bu-u2-szu-ma 
27. u2-ul i-ta-ar-ma 
28. it-ti da-a-a-ni 
29. i-na di-nim 
30. u2-ul usz-ta-ab 
@law 6 
31. szum-ma a-wi-lum 
32. _nig2-gur11 dingir_ 
33. u3 _e2-gal_ 
34. isz-ri-iq 
35. a-wi-lum szu-u2 
36. id-da-ak 
37. u3 sza szu-ur2-qa2-am 
38. i-na qa2-ti-szu 
39. im-hu-ru 
40. id-da-ak 
@law 7 
41. szum#-ma a-wi-lum 
42. lu _ku3-babbar_ 
43. lu _ku3-sig17_ 
44. lu _ARAD2_ lu _geme2_ 
45. lu _gu4_ lu _udu_ 
46. lu _ansze_ 
47. u3 lu mi-im-ma szum-szu 
48. i-na qa2-at _dumu_ a-wi-lim 
49. u3 lu _ARAD2_ a-wi-lim 
50. ba-lum szi-bi 
51. u3 ri-ik-sa-tim 
52. isz-ta-am 
53. u3 lu a-na ma-s,a-ru-tim 
54. im-hu-ur 
55. a-wi-lum szu-u2 
56. szar-ra-aq id-da-ak 
@law 8 
57. szum-ma a-wi-lum 
58. lu _gu4_ lu _udu_ lu _ansze_ lu _szah2_ 
59. u3 lu _{gesz}ma2_ 
60. isz-ri-iq 
61. szum-ma sza i-lim 
62. szum-ma sza _e2-gal_ 
63. _a-ra2_ 3(u)-szu 
64. i-na-ad-di-in 
65. szum-ma sza _|MASZ.EN.GAG|_ 
66. _a-ra2_ 1(u)-szu i-ri-a-ab 
67. szum-ma szar-ra-qa2-nu-um 
68. sza na-da-nim la i-szu 
69. id-da-ak 
@law 9 
70. szum-ma a-wi-lum 
@column 7 
1. sza mi-im-mu-szu hal-qu2 
2. mi-im-ma-szu 
3. hal-qa2-am 
4. i-na qa2-ti a-wi-lim 
5. is,-s,a-ba-at 
6. a-wi-lum sza hu-ul-qum 
7. i-na qa2-ti-szu 
8. s,a-ab-tu 
9. na-di-na-nu-um-mi id-di-nam 
10. ma-har szi-bi-mi 
11. a-sza-am 
12. iq-ta-bi 
13. u3 be-el hu-ul-qi2-im 
14. szi-bi mu-de 
15. hu-ul-qi2-ia-mi 
16. lu-ub-lam 
17. iq-ta-bi 
18. sza-a-a-ma-nu-um 
19. na-di-in 
20. id-di-nu-szum 
21. u3 szi-bi 
22. sza i-na mah-ri-szu-nu 
23. i-sza-mu it-ba-lam 
24. u3 be-el hu-ul-qi2-im 
25. szi-bi mu-de hu-ul-qi2-szu 
26. it-ba-lam 
27. da-a-a-nu 
28. a-wa-a-ti-szu-nu 
29. i-im-ma-ru-ma 
30. szi-bu sza mah-ri-szu-nu 
31. szi-mu-um 
32. isz-sza-mu 
33. u3 szi-bu mu-de 
34. hu-ul-qi2-im 
35. mu-du-su2-nu 
36. ma-har i-lim 
37. i-qa2-ab-bu-ma 
38. na-di-na-nu-um 
39. szar-ra-aq id-da-ak 
40. be-el hu-ul-qi2-im 
41. hu-lu-uq-szu 
42. i-le-qe2 
43. sza-a-a-ma-nu-um 
44. a-na bi-it 
45. na-di-na-nim 
46. _ku3-babbar_ isz-qu2-lu 
47. i-le-qe2 
@law 10 
48. szum-ma sza-a-a-ma-nu-um 
49. na-di-in 
50. id-di-nu-szum 
51. u3 szi-bi sza i-na mah-ri-szu-nu 
52. i-sza-mu 
53. la it-ba-lam 
54. be-el hu-ul-qi2-im-ma 
55. szi-bi mu-de 
56. hu-ul-qi2-szu it-ba-lam 
57. sza-a-a-ma-nu-um 
58. szar-ra-aq id-da-ak 
59. be-el hu-ul-qi2-im 
60. hu-lu-uq-szu 
61. i-le-qe2 
@law 11 
62. szum-ma be-el hu-ul-qi2-im 
63. szi-bi mu-de 
64. hu-ul-qi2-szu 
65. la it-ba-lam 
@column 8 
1. sa3-ar 
2. tu-usz-sza-am-ma id-ke 
3. id-da-ak 
@law 12 
4. szum-ma na-di-na-nu-um 
5. a-na szi-im-tim 
6. it-ta-la-ak 
7. sza-a-a-ma-nu-um 
8. i-na bi-it 
9. na-di-na-nim 
10. ru-gu-um-me-e 
11. di-nim szu-a-ti 
12. _a-ra2_ 5(disz)-szu 
13. i-le-qe2 
@law 13 
14. szum#-ma a-wi-lum szu-u2 
15. szi-bu-szu la qer-bu 
16. da-a-a-nu a-da-nam 
17. a-na _iti 6(disz)-kam_ 
18. i-sza-ak-ka-nu-szum-ma 
19. szum-ma i-na _iti 6(disz)-kam_ 
20. szi-bi-szu la ir-de-a-am 
21. a-wi-lum szu-u2 
22. sa3-ar 
23. a-ra-an di-nim szu-a-ti 
24. it-ta-na-asz-szi 
@law 14 
25. szum-ma a-wi-lum 
26. _dumu_ a-wi-lim 
27. s,e-eh-ra-am 
28. isz-ta-ri-iq 
29. id-da-ak 
@law 15 
30. szum-ma a-wi-lum 
31. lu _ARAD2 e2-gal_ 
32. lu _geme2 e2-gal_ 
33. lu _ARAD2 |MASZ.EN.GAG|_ 
34. lu _geme2 |MASZ.EN.GAG|_ 
35. _abul_ usz-te-s,i2 
36. id-da-ak 
@law 16 
37. szum-ma a-wi-lum 
38. lu _ARAD2_ lu _geme2_ 
39. hal-qa2-am 
40. sza _e2-gal_ 
41. u3 lu _|MASZ.EN.GAG|_ 
42. i-na bi-ti-szu 
43. ir-ta-qi2-ma 
44. a-na szi-si-it 
45. na-gi-ri-im 
46. la usz-te-s,i2-a-am 
47. be-el _e2_ szu-u2 
48. id-da-ak 
@law 17 
49. szum-ma a-wi-lum 
50. lu _ARAD2_ lu _geme2_ 
51. hal-qa2-am 
52. i-na s,e-ri-im 
53. is,-ba-at-ma 
54. a-na be-li2-szu 
55. ir-te-de-a-asz-szu 
56. 2(disz) _gin2 ku3-babbar_ 
57. be-el _ARAD2_ 
58. i-na-ad-di-isz-szum 
@law 18 
59. szum-ma _ARAD2_ szu-u2 
60. be-el-szu 
61. la iz-za-kar 
62. a-na _e2-gal_ 
63. i-re-ed-de-szu 
64. wa-ar-ka-su2 
65. ip-pa-ar-ra-as2-ma 
66. a-na be-li2-szu 
67. u2-ta-ar-ru-szu 
@law 19 
68. szum-ma _ARAD2_ 
69. szu-a-ti 
70. i-na bi-ti-szu 
71. ik-ta-la-szu 
72. wa-ar-ka _ARAD2_ 
@column 9 
1. i-na qa2-ti-szu 
2. it-ta-as,-ba-at 
3. a-wi-lum szu-u2 
4. id-da-ak 
@law 20 
5. szum-ma _ARAD2_ 
6. i-na qa2-at 
7. s,a-bi-ta-ni-szu 
8. ih-ta-li-iq 
9. a-wi-lum szu-u2 
10. a-na be-el _ARAD2_ 
11. ni-isz i-lim 
12. i-za-kar-ma 
13. u2-ta-asz-szar 
@law 21 
14. szum-ma a-wi-lum 
15. bi-tam 
16. ip-lu-usz 
17. i-na pa-ni 
18. pi2-il-szi-im 
19. szu-a-ti 
20. i-du-uk-ku-szu-ma 
21. i-ha-al-la-lu-szu 
@law 22 
22. szum-ma a-wi-lum 
23. hu-ub-tam 
24. ih-bu-ut-ma 
25. it-ta-as,-ba-at 
26. a-wi-lum szu-u2 
27. id-da-ak 
@law 23 
28. szum-ma ha-ab-ba-tum 
29. la it-ta-as,-ba-at 
30. a-wi-lum 
31. ha-ab-tum 
32. mi-im-ma-szu 
33. hal-qa2-am 
34. ma-ha-ar 
35. i-lim 
36. u2-ba-ar-ma 
37. _iri_ 
38. u3 ra-bi-a-nu-um 
39. sza i-na er-s,e-ti-szu-nu 
40. u3 pa-t,i-szu-nu 
41. hu-ub-tum 
42. ih-ha-ab-tu 
43. mi-im-ma-szu 
44. hal-qa2-am 
45. i-ri-a-ab-bu-szum 
@law 24 
46. szum-ma na-pi2-isz-tum 
47. _iri_ u3 ra-bi-a-nu-um 
48. 1(disz) _ma-na ku3-babbar_ 
49. a-na ni-szi-szu 
50. i-sza-qa2-lu 
@law 25 
51. szum-ma i-na _e2_ a-wi-lim 
52. i-sza-tum 
53. in-na-pi2-ih-ma 
54. a-wi-lum 
55. sza a-na bu-ul-li-im 
56. il-li-ku 
57. a-na nu-ma-at 
58. be-el _e2_ 
59. i-in-szu isz-szi-ma 
60. nu-ma-at 
61. be-el _e2_ 
62. il-te-di 
63. a-wi-lum szu-u2 
64. a-na i-sza-tim szu-a-ti 
65. in-na-ad-di 
@law 26 
66. szum-ma lu _aga-us2_ 
67. u3 lu _szu-ku6_ 
68. sza a-na har-ra-an szar-ri-im 
69. a-la-ak-szu 
@column 10 
1. qa2-bu-u2 
2. la-il-li-ik 
3. lu _{lu2}hun-ga2_ 
4. i-gur-ma 
5. pu-uh2-szu 
6. it,-t,a-ra-ad 
7. lu _aga-us2_ 
8. u3 lu _szu-ku6_ szu-u2 
9. id-da-ak 
10. mu-na-ag-gi-ir-szu 
11. _e2_-su2 
12. i-tab-ba-al 
@law 27 
13. szum-ma lu _aga-us2_ 
14. u3 lu _szu-ku6_ 
15. sza i-na dan-na-at 
16. szar-ri-im 
17. tu-ur2-ru 
18. wa-ar-ki-szu 
19. _a-sza3_-szu u3 _{gesz}kiri6_-szu 
20. a-na sza-ni-im 
21. id-di-nu-ma 
22. i-li-ik-szu 
23. it-ta-la-ak 
24. szum-ma it#-tu-ra-am-ma 
25. _iri_-szu ik-ta-asz2-dam 
26. _a-sza3_-szu u3 _{gesz}kiri6_-szu 
27. u2-ta-ar-ru-szum-ma 
28. szu-ma i-li-ik-szu 
29. i-il-la-ak 
@law 28 
30. szum-ma lu _aga#-us2_ 
31. u3 lu _szu-ku6_ 
32. sza i-na dan#-na-at 
33. szar-ri-im 
34. tu-ur2#-ru 
35. _dumu_-szu il-kam 
36. a-la-kam i-le-i 
37. _a-sza3_ u3 _{gesz}kiri6_ 
38. in-na-ad-di-isz-szum#-ma 
39. i-li-ik# [a]-bi-szu 
40. i-il-[la]-ak# 
@law 29 
41. szum-ma _dumu_-szu 
42. s,e-he-er-ma# 
43. i-li-ik a-bi-szu 
44. a-la-kam 
45. la i-le-i 
46. sza-lu-usz-ti _a-sza3_ u3 _{gesz}kiri6_ 
47. a-na um-mi-szu 
48. in-na-ad#-di-in-ma 
49. um-ma-szu 
50. u2-ra-ab-ba-szu 
@law 30 
51. szum-ma lu _aga-us2#_ 
52. u3 lu _szu-ku6_ 
53. _a-sza3_-szu _{gesz}kiri6_-szu# u3 _e2_-su2# 
54. i-na pa-ni il-ki-im 
55. id-di-ma 
56. u4-da-ap-pi2-ir 
57. sza-nu-um 
58. wa-ar-ki-szu# 
59. _a-sza3_-szu _{gesz}kiri6_-szu 
60. u3 _e2_-su2 
61. is,-ba-at-ma 
62. _mu 3(disz)-kam_ 
63. i-li-ik-szu 
64. it-ta-la-ak 
65. szum-ma it-tu-ra-am-ma 
66. _a-sza3_-szu _{gesz}kiri6_-szu u3 _e2_-su2 
67. i-ir-ri-isz 
68. u2-ul in-na-ad-di-isz-szum 
@column 11 
1. sza is,-s,a-ab-tu-ma 
2. i-li-ik-szu 
3. it-ta-al-ku 
4. szu-ma i-il-la-ak 
@law 31 
5. szum-ma sza-at-tam 
6. isz-ti-a-at-ma 
7. u4-da-ap-pi2-ir-ma 
8. it-tu-ra-am 
9. _a-sza3_-szu u3 _e2_-su2 
10. in-na-ad-di-isz-szum-ma 
11. szu-ma i-li-ik-szu 
12. i-il#-la#-ak# 
@law 32 
13. szum#-ma# lu _aga-us2_ 
14. u3 lu _szu-ku6_ 
15. sza i-na har-ra-an 
16. szar-ri-im 
17. tu-ur2-ru 
18. _dam-gar3_ ip-t,u2-ra-asz-szu-ma 
19. _iri_-szu usz-ta-ak-szi-da-asz-szu 
20. szum-ma i-na bi-ti-szu 
21. sza pa-t,a-ri-im 
22. i-ba-asz-szi 
23. szu-ma ra-ma-an-szu 
24. i-pa-at,-t,a-ar 
25. szum-ma i-na bi-ti-szu 
26. sza pa-t,a-ri-szu 
27. la i-ba-asz-szi 
28. i-na _e2 dingir iri_-szu 
29. ip-pa-at,-t,ar2 
30. szum-ma i-na _e2_ 
31. _dingir iri_-szu 
32. sza pa-t,a-ri-szu 
33. la i-ba-asz-szi 
34. _e2-gal_ i-pa-at,-t,a-ar!(RI)-szu 
35. _a-sza3_-szu _{gesz}kiri6_-szu 
36. u3 _e2_-su2 
37. a-na ip-t,e4-ri-szu 
38. u2-ul in-na-ad-di-in 
@law 33 
39. szum-ma lu _ugula-ugula_ 
40. u3 lu _nu-banda3_ 
41. _erin2_ ni-is-ha-tim 
42. ir-ta-szi 
43. u3 lu a-na _kaskal_ 
44. szar-ri-im 
45. _{lu2}hun-ga2_ pu-ha-am 
46. im-hu-ur-ma 
47. ir-te-de 
48. lu _ugula-ugula_ 
49. u3 lu _nu-banda3_ szu-u2 
50. id-da-ak 
@law 34 
51. szum-ma lu _ugula-ugula_ 
52. u3 lu _nu-banda3_ 
53. nu-ma-at _aga-us2_ il-te-qe2 
54. _aga-us2_ ih-ta-ba-al 
55. _aga-us2_ a-na ig-ri-im 
56. it-ta-di-in 
57. _aga-us2_ i-na di-nim 
58. a#-na# dan-nim isz-ta-ra-ak 
59. qi2#-isz-ti szar-ru-um 
60. [a]-na# _aga-us2_ id-di-nu 
61. il#-te-di 
62. lu# _ugula-ugula_ 
63. u3# lu _nu-banda3_ szu-u2 
64. id#-da#-ak 
@law 35 
65. szum#-ma a-wi-lum 
66. _ab2# gu4!(BI) hi-a_ 
67. u3 _u8 udu hi-a_ 
68. sza szar-ru-um 
69. a-na _aga-us2_ 
70. id-di-nu 
@column 12 
1. i-na qa2-ti _aga-us2_ 
2. isz-ta-am 
3. i-na _ku3-babbar_-szu 
4. i-te-el-li 
@law 36 
5. _a-sza3_-um _{gesz}kiri6_ u3 _e2_ 
6. sza _aga-us2 szu-ku6_ 
7. u3 na-szi bi-il-tim 
8. a-na _ku3-babbar_ 
9. u2-ul i-na-ad-di-in 
@law 37 
10. szum-ma a-wi-lum 
11. _a-sza3 {gesz}kiri6_ u3 _e2_ 
12. sza _aga-us2 szu-ku6_ 
13. u3# na#-szi _gun#_ 
14. isz#-ta#-am# 
15. t,up-pa-szu 
16. ih-he-ep-pe2 
17. u3 i-na _ku3-babbar_-szu 
18. i-te-el-li 
19. _a-sza3 {gesz}kiri6_ u3 _e2_ 
20. a-na be-li2-szu 
21. i-ta-ar 
@law 38 
22. _aga-us2 szu-ku6_ 
23. u3 na-szi _gun_ 
24. i-na _a-sza3 {gesz}kiri6_ u3 _e2_ 
25. sza il-ki-szu 
26. a-na asz-sza-ti-szu 
27. u3 _dumu-munus_-szu 
28. u2-ul i-sza-at,-t,a-ar 
29. u3 a-na i-il-ti-szu 
30. u2-ul i-na-ad-di-in 
@law 39 
31. i-na _a-sza3 kiri6_ u3 _e2_ 
32. sza i-sza-am-mu-ma 
33. i-ra-asz-szu-u2 
34. a-na asz-sza-ti-szu 
35. u3 _dumu-munus_-szu 
36. i-sza-at,-t,ar2 
37. u3 a-na e-hi-il-ti-szu 
38. i-na-ad-di-in 
@law 40 
39. _lukur dam-gar3_ 
40. u3 il-kum a-hu-u2-um 
41. _a-sza3_-szu _{gesz}kiri6_-szu 
42. u3 _e2_-su2 a-na _ku3-babbar_ 
43. i-na-ad-di-in 
44. sza-a-a-ma-nu-um 
45. i-li-ik _a-sza3_ 
46. _{gesz}kiri6_ u3 _e2_ 
47. sza i-sza-am-mu 
48. i-il-la-ak 
@law 41 
49. szum-ma a-wi-lum 
50. _a-sza3 {gesz}kiri6_ u3 _e2_ 
51. sza _aga-us2 szu-ku6_ 
52. u3 na-szi bi-il-tim 
53. u2-pi2-ih 
54. u3 ni-ip-la-ti 
55. id-di-in 
56. _aga-us2 szu-ku6_ 
57. u3 na-szi bi-il-tim 
58. a-na _a-sza3_-szu _{gesz}kiri6_-szu u3 _e2_-szu 
59. i-ta-ar 
60. u3 ni-ip-la-tim 
61. sza in-na-ad-nu-szum 
62. i-tab-ba-al 
@law 42 
63. szum-ma a-wi-lum 
64. _a-sza3_ a-na er-re-szu-tim 
65. u2-sze-s,i-ma 
66. i-na _a-sza3 sze_ la usz-tab-szi 
67. i-na _a-sza3_ szi-ip-ri-im 
@column 13 
1. la e-pe2-szi-im 
2. u2-ka-an-nu-szu-ma 
3. _sze_ ki-ma i-te-szu 
4. a-na be-el _a-sza3_ 
5. i-na-ad-di-in 
@law 43 
6. szum-ma _a-sza3_-am la i-ri-isz-ma 
7. it-ta-di 
8. _sze_ ki-ma i-te-szu 
9. a-na be-el _a-sza3_ 
10. i-na-ad-di-in 
11. u3 _a-sza3_ sza id-du-u2 
12. ma-a-a-ri 
13. i-ma-ah-ha-as, 
14. i-sza-ak-ka-ak-ma 
15. a-na be-el _a-sza3_ 
16. u2-ta-ar 
@law 44 
17. szum-ma a-wi-lum 
18. _a-sza3 |KI.KAL|_ 
19. a-na _mu 3(disz)-kam_ 
20. a-na te-ep-ti-tim 
21. u2-sze-s,i-ma 
22. a-ah-szu id-di-ma 
23. _a-sza3_ la ip-te-te 
24. i-na re-bu-tim 
25. sza-at-tim 
26. _a-sza3_ ma-a-a-ri 
27. i-ma-ah-ha-as, 
28. i-mar-ra-ar 
29. u3 i-sza-ak-ka-ak-ma 
30. a-na be-el _a-sza3_ 
31. u2-ta-ar 
32. u3 1(bur3) _GAN2_-e 
33. 1(u) _sze gur_ 
34. i-ma-ad-da-ad 
@law 45 
35. szum-ma a-wi-lum 
36. _a-sza3_-szu a-na _gun_ 
37. a-na er-re-szi-im 
38. id-di-in-ma 
39. u3 _gun a-sza3_-szu 
40. im-ta-ha-ar 
41. wa-ar-ka _a-sza3_ 
42. {d}iszkur ir-ta-hi-is, 
43. u3 lu bi-ib-bu-lum 
44. it-ba-al 
45. bi-ti-iq-tum 
46. sza er-re-szi-im-ma 
@law 46 
47. szum-ma _gun a-sza3_-szu 
48. la im-ta-ha-ar 
49. u3 lu a-na mi-isz-la-ni 
50. u3 lu a-na sza-lu-usz 
51. _a-sza3_ id-di-in 
52. _sze_ sza i-na _a-sza3_ 
53. ib-ba-asz-szu-u2 
54. er-re-szum 
55. u3 be-el _a-sza3_ 
56. a-na ap-szi-te-em 
57. i-zu-uz-zu 
@law 47 
58. szum-ma er-re-szum 
59. asz-szum i-na sza-at-tim 
60. mah-ri-tim 
61. ma-na-ha-ti-szu 
62. la il-qu2-u2 
63. _a-sza3_ e-re-sza-am iq-ta-bi 
64. be-el _a-sza3_ 
65. u2-ul u2-up-pa-as 
66. er-re-su-ma 
67. _a-sza3_-szu i-ir-ri-isz-ma 
68. i-na _buru14_ 
69. ki-ma ri-ik-sa-ti-szu 
70. _sze_ i-le-qe2 
@law 48 
71. szum-ma a-wi-lum 
72. hu-bu-ul-lum 
73. e-li-szu 
@column 14 
1. i-ba-asz-szi-ma 
2. _[a]-sza3_-szu 
3. {d}iszkur 
4. ir-ta-hi-is, 
5. u3 lu-u2 bi-ib-bu-lum# 
6. it-ba-al 
7. u3 lu-u2 i-na la me-e 
8. _sze_ i-na _a-sza3_ 
9. la it-tab-szi 
10. i-na sza-at-tim szu-a-ti 
11. _sze_ a-na be-el hu-bu-ul-li-szu 
12. u2-ul u2-ta-ar 
13. t,up-pa-szu 
14. u2-ra-at,-t,a-ab 
15. u3 s,i-ib-tam 
16. sza sza-at-tim szu-a-ti 
17. u2-ul i-na-ad-di-in 
@law 49 
18. szum-ma a-wi-lum 
19. _ku3-babbar_ it-ti _dam-gar3_ 
20. il-qe2-ma 
21. _a-sza3_ ep-e-tim 
22. sza _sze_ u3 lu _sze-gesz-i3_ 
23. a-na _dam-gar3_ id-di-in 
24. _a-sza3_ e-ri-isz-ma 
25. _sze_ u3 lu-u2 _sze-gesz-i3_ 
26. sza ib-ba-asz-szu-u2 
27. e-si-ip ta-ba-al 
28. iq-bi-szum 
29. szum-ma er-re-szum 
30. i-na _a-sza3 sze_ 
31. u3 lu _sze-gesz-i3_ 
32. usz-tab-szi 
33. i-na _buru14 sze_ u3 _sze-gesz-i3_ 
34. sza i-na _a-sza3_ ib-ba-asz-szu-u2 
35. be-el _a-sza3_-ma 
36. i-le-qe2-ma 
37. _sze_ sza _ku3-babbar_-szu 
38. u3 s,i-ba-su2 
39. sza it-ti _dam-gar3_ 
40. il-qu2-u2 
41. u3 ma-na-ha-at 
42. e-re-szi-im 
43. a-na _dam-gar3_ 
44. i-na-ad-di-in 
@law 50 
45. szum-ma _a-sza3_ er-sza-am 
46. u3 lu-u2 
47. _a-sza3 sze-gesz-i3_ 
48. er-sza-am id-di-in 
49. _sze_ u3 lu _sze-gesz-i3_ 
50. sza i-na _a-sza3_ 
51. ib-ba-asz-szu-u2 
52. be-el _a-sza3_-ma 
53. i-le-qe2-ma 
54. _ku3-babbar_ u3 s,i-ba-su2 
55. a-na _dam-gar3_ u2-ta-ar 
@law 51 
56. szum-ma _ku3-babbar_ 
57. a-na tu-ur2-ri-im 
58. la i-szu 
59. _sze-gesz-i3_ 
60. a-na ma-hi-ra-ti-szu-nu 
61. sza _ku3-babbar_-szu 
62. u3 s,i-ib-ti-szu 
63. sza it-ti _dam-gar3_ il-qu2-u2 
64. a-na _ka_ s,i-im-da-at 
65. szar-ri-im 
66. a-na _dam-gar3_ i-na-ad-di-in 
@column 15 
@law 52 
1. szum-ma er-re-szum 
2. i-na _a-sza3_ sze-am 
3. u3 lu _sze-gesz-i3_ 
4. la usz-tab-szi 
5. ri-ik-sa-ti-szu 
6. u2-ul [i]-in-ni 
@law 53 
7. szum-ma a-wi-lum 
8. a-na _kar a-sza3_-szu 
9. du-un-nu-nim# 
10. a-ah-szu id-di-ma 
11. _kar_-szu 
12. la u2-dan-ni-in-ma 
13. i-na _kar_-szu 
14. pi2-tum it-te-ep-te 
15. u3 _a-gar3_ me-e usz-ta-bil2 
16. a-wi-lum 
17. sza i-na _kar_-szu 
18. pi2-tum ip-pe2-tu-u2 
19. _sze_ sza u2-hal-li-qu2 
20. i-ri-a-ab 
@law 54 
21. szum-ma _sze_ ri-a-ba-am 
22. la i-le-i 
23. szu-a-ti 
24. u3 bi-sza-szu 
25. a-na _ku3-babbar_ 
26. i-na-ad-di-nu-ma 
27. _dumu a-gar3-mesz_ 
28. sza _sze_-szu-nu 
29. mu-u2 ub-lu 
30. i-zu-uz-zu 
@law 55 
31. szum-ma a-wi-lum 
32. a-tap-pa-szu 
33. a-na szi-qi2-tim ip-te 
34. a-ah-szu id-di-ma 
35. _a-sza3_ i-te-szu 
36. me-e usz-ta-bil2 
37. _sze_ ki-ma i-te-szu 
38. i-ma-ad-da-ad 
@law 56 
39. szum-ma a-wi-lum 
40. me-e ip-te-ma 
41. ep-sze-tim sza _a-sza3_ i-te-szu 
42. me-e usz-ta-bil2 
43. 1(bur3) _GAN2_-e 
44. 1(u) _sze gur_ 
45. i-ma-ad-da-ad 
@law 57 
46. szum-ma _sipa_ 
47. a-na sza-am-mi 
48. _u8 udu hi-a_ szu-ku-lim 
49. it-ti be-el _a-sza3_ 
50. la im-ta-gar3-ma 
51. ba-lum be-el _a-sza3_ 
52. _a-sza3 u8 udu hi-a_ 
53. usz-ta-ki-il 
54. be-el _a-sza3 a-sza3_-szu 
55. i-is,-s,i-id 
56. _sipa_ sza i-na ba-lum 
57. be-el _a-sza3_ 
58. _a-sza3 u8 udu hi-a_ 
59. u2-sza-ki-lu 
60. e-le-nu-um-ma 
61. 1(bur3) _GAN2_-e 
62. 2(u) _sze gur_ 
63. a-na be-el _a-sza3_ 
64. i-na-ad-di-in 
@law 58 
65. szum-ma isz-tu _u8 udu hi-a_ 
66. i-na _a-gar3_ 
67. i-te-li-a-nim 
68. ka-an-nu ga-ma-ar-tim 
69. i-na _abul_ 
70. it-ta-ah-la-lu 
71. _sipa u8 udu hi-a_ 
72. a-na _a-sza3_ id-di-ma 
73. _a-sza3 u8 udu hi-a_ 
74. usz-ta-ki-il 
75. _sipa a-sza3_ u2-sza-ki-lu 
76. i-na-s,a-ar-ma 
77. i-na _buru14_ 
78. 1(bur3) _GAN2_-e 
@column 16 
1. 1(gesz2) _sze gur_ 
2. a-na be-el _a-sza3_ 
3. i-ma-ad-da-ad 
@law 59 
4. szum-ma a-wi-lum 
5. ba-lum be-el _{gesz}kiri6_ 
6. i-na _{gesz}kiri6_ a-wi-lim 
7. i-s,a-am ik-ki-is 
8. 1/2(disz) _ma-na ku3-babbar_ 
9. i-sza-qal 
@law 60 
10. szum-ma a-wi-lum 
11. _a-sza3_ a-na _{gesz}kiri6_ [za]-qa2-pi2-im 
12. [a]-na# _nu-{gesz}kiri6_ id-di-in 
13. _nu-{gesz}kiri6_ 
14. _{gesz}kiri6_ iz-qu2-up 
15. _mu 4(disz)-kam_ 
16. _{gesz}kiri6_ u2-ra-ab-ba 
17. i-na ha-mu-usz-tim 
18. sza-at-tim 
19. be-el _{gesz}kiri6_ 
20. u3 _nu-{gesz}kiri6_ 
21. mi-it-ha-ri-isz 
22. i-zu-zu 
23. be-el _{gesz}kiri6_ 
24. _ha-la_-szu 
25. i-na-sa3-aq-ma 
26. i-le-qe2 
@law 61 
27. szum-ma _nu-{gesz}kiri6_ 
28. _a-sza3_ i-na za-qa2-pi2-im 
29. la ig-mur-ma 
30. ni-di-tam i-zi-ib 
31. ni-di-tam 
32. a-na li-ib-bi _ha-la_-szu 
33. i-sza-ak-ka-nu-szum 
@law 62 
34. szum-ma _a-sza3_ 
35. sza in-na-ad-nu-szum 
36. a-na _{gesz}kiri6_ la iz-qu2-up 
37. szum-ma _ab-sin2_ 
38. _gun a-sza3_ 
39. sza sza-na-tim 
40. sza in-na-du-u2 
41. _nu-{gesz}kiri6_ 
42. a-na be-el _a-sza3_ 
43. ki-ma i-te-szu 
44. i-ma-ad-da-ad 
45. u3 _a-sza3_ szi-ip-ra-am 
46. i-ip-pe2-esz-ma 
47. a-na be-el _a-sza3_ u2-ta-ar 
@law 63 
48. szum-ma _a-sza3 |KI.KAL|_ 
49. _a-sza3_ szi-ip-ra-am 
50. i-ip-pe2-esz-ma 
51. _a-sza3_ be-el _a-sza3_ 
52. u2-ta-ar 
53. u3 1(bur3) _GAN2_-e 
54. 1(u) _sze gur_ 
55. sza sza-at-tim 
56. isz-ti-a-at 
57. i-ma-ad-da-ad 
@law 64 
58. szum-ma a-wi-lum 
59. _{gesz}kiri6_-szu 
60. a-na _nu-{gesz}kiri6_ 
61. a-na ru-ku-bi-im 
62. id-di-in 
63. _nu-{gesz}kiri6_ 
64. a-di _{gesz}kiri6_ s,a-ab-tu 
65. i-na bi-la-at _{gesz}kiri6_ 
66. szi-it-ti-in 
67. a-na be-el _{gesz}kiri6_ 
68. i-na-ad-di-in 
69. sza-lu-usz-tam 
70. szu-u2 i-le-qe2 
@law 65 
71. szum-ma _nu-{gesz}kiri6_ 
72. _{gesz}kiri6_ la u2-ra-ak-ki-ib-ma 
73. bi-il-tam um-ta-t,i 
74. _nu-{gesz}kiri6_ 
75. bi-la-at _{gesz}kiri6_ 
76. a-na i-te-szu 
@column 17 
$column missing 
1. [i-ma-ad-da-ad] 
2. [...] 
@reverse 
@column 1 
1. s,i-ba-a-at _ku3-babbar_ 
2. ma-la il-qu2-u2 
3. i-sa-ad-dar-ma 
4. u4-mi-szu 
5. i-ma-an-nu-u2-ma 
6. _dam-gar3_-szu 
7. i-ip-pa-al 
@law 101 
8. szum-ma a-szar il-li-ku 
9. ne-me-lam 
10. la i-ta-mar 
11. _ku3-babbar_ il-qu2-u2 
12. usz-ta-sza-na-ma 
13. _szaman2-la2_ a-na _dam-gar3_ 
14. i-na-ad-di-in 
@law 102 
15. szum-ma _dam-gar3_ 
16. a-na _szaman2-la2_ 
17. _ku3-babbar_ a-na ta-ad-mi-iq-tim 
18. it-ta-di-in-ma 
19. a-szar il-li-ku 
20. bi-ti-iq-tam 
21. i-ta-mar 
22. qa2-qa2-ad _ku3-babbar_ 
23. a-na _dam-gar3_ u2-ta-ar 
@law 103 
24. szum-ma har-ra-nam 
25. i-na a-la-ki-szu 
26. na-ak-ru-um 
27. mi-im-ma sza na-szu-u2 
28. usz-ta-ad-di-szu 
29. _szaman2-la2_ ni-isz i-lim 
30. i-za-kar-ma 
31. u2-ta-asz-szar 
@law 104 
32. szum-ma _dam-gar3_ 
33. a-na _szaman2-la2_ 
34. _sze siki i3-gisz_ 
35. u3 mi-im-ma bi-sza-am 
36. a-na pa-sza-ri-im 
37. id-di-in 
38. _szaman2-la2 ku3-babbar_ 
39. i-sa-ad-dar-ma 
40. a-na _dam-gar3_ 
41. u2-ta-ar 
42. _szaman2-la2_ ka-ni-ik _ku3-babbar_ 
43. sza a-na _dam-gar3_ 
44. i-na-ad-di-nu 
45. i-le-qe2 
@law 105 
46. szum-ma _szaman2-la2_ 
47. i-te-gi-ma 
48. ka-ni-ik _ku3-babbar_ 
49. a-na _dam-gar3_ 
50. id-di-nu 
51. la-il-te-qe2 
52. _ku3-babbar_ la ka-ni-ki-im 
53. a-na ni-ik-ka-as-si2-im 
54. u2-ul isz-sza-ak-ka-an 
@law 106 
55. szum-ma _szaman2-la2_ 
56. _ku3-babbar_ it-ti _dam-gar3_ 
57. il-qe2-ma 
58. _dam-gar3_-szu 
59. it-ta-ki-ir 
60. _dam-gar3_ szu-u2 
61. i-na ma-har i-lim u3 szi-bi 
62. i-na _ku3-babbar_ le-qe2-em 
63. _szaman2-la2_ u2-ka-an-ma 
64. _szaman2-la2 ku3-babbar_ 
65. ma-la il-qu2-u2 
66. _a-ra2_ 3(disz)-szu a-na _dam-gar3_ 
67. i-na-ad-di-in 
@law 107 
68. szum-ma _dam-gar3 ku3-babbar_ 
69. _szaman2-la2_ i-qi2-ip-ma 
70. _szaman2-la2_ mi-im-ma 
71. sza _dam-gar3_ id-di-nu-szum 
72. a-na _dam-gar3_-szu 
@column 2 
1. ut-te-er 
2. _dam-gar3_ mi-im-ma 
3. sza _szaman2-la2_ 
4. id-di-nu-szum 
5. it-ta-ki-ir-szu 
6. _szaman2-la2_ szu-u2 
7. i-na ma-har i-lim u3 szi-bi 
8. _dam-gar3_ u2-ka-an-ma 
9. _dam-gar3_ asz-szum _szaman2-la2_-szu 
10. ik-ki-ru 
11. mi-im-ma sza il-qu2-u2 
12. _a-ra2_ 6(disz)-szu 
13. a-na _szaman2-la2_ 
14. i-na-ad-di-in 
@law 108 
15. szum-ma _munus-kurun-na_ 
16. a-na _sa10# kasz_ 
17. _sze_ la im-ta-har 
18. i-na _na4_ ra-bi-tim 
19. _ku3-babbar_ im-ta-har 
20. u3 _ganba kasz_ 
21. a-na _ganba sze_ um-ta-t,i 
22. _munus-kurun-na_ szu-a-ti 
23. u2-ka-an-nu-szi-ma 
24. a-na me#-e 
25. i-na#-[ad]-du#-u2-szi 
@law 109 
26. szum#-ma# _munus-kurun-na_ 
27. sa3-ar#-ru-tum 
28. i-na _e2_-sza 
29. it-tar-ka-su2#?-ma 
30. sa3-ar-ru-tim szu-nu-ti 
31. la is,-s,a-ab-tam-ma 
32. a-na _e2-gal_ 
33. la ir-de-a-am 
34. _munus-kurun-na_ szi-i 
35. id-da-ak 
@law 110 
36. szum#-ma _lukur nin-dingir_ 
37. sza i-na _ga2-gi4-a_ 
38. la wa-asz-ba-at 
39. _e2 kurun-na_ ip-te-te 
40. u3 lu a-na _kasz_ 
41. a-na _e2 kurun-na_ 
42. i-te-ru-ub 
43. a-wi-il-tam szu-a-ti 
44. i-qal-lu-u2-szi 
@law 111 
45. szum-ma _munus-kurun-na_ 
46. 1(disz) _kasz dida ka gag_ 
47. a-na qi2-ip-tim id-di-in 
48. i-na _buru14_ 
49. 5(ban2) _sze_ i-le-qe2 
@law 112 
50. szum-ma a-wi-lum 
51. i-na har-ra-nim 
52. wa-szi-ib-ma 
53. _ku3-babbar ku3-sig17 na4_ 
54. u3 bi-isz qa2-ti-szu 
55. a-na a-wi-lim 
56. id-di-in-ma 
57. a-na szi-bu-ul-tim 
58. u2-sza-bil2-szu 
59. a-wi-lum szu-u2 
60. mi-im-ma sza szu-bu-lu 
61. a-szar szu-bu-lu 
62. la id-[di]-in-ma 
63. it-ba-al 
64. be-el szi-bu-ul-tim 
65. a-wi-lam szu-a-ti 
66. i-na mi-im-ma 
67. sza szu-bu-lu-ma 
68. la id-di-nu 
69. u2-ka-an-nu-szu-ma 
70. a-wi-lum szu-u2 
71. _a-ra2_ 5(disz)-szu mi-im-ma 
72. sza in-na-ad-nu-szum 
73. a-na be-el szi-bu-ul-tim 
74. i-na-ad-di-in 
@law 113 
75. szum-ma a-wi-lum 
76. e-li a-wi-lim 
@column 3 
1. _sze_ u3 _ku3-babbar_ i-szu-ma 
2. i-na ba-lum be-el _sze_ 
3. i-na na-asz-pa-ki-im 
4. u3 lu i-na ma-asz-ka-nim 
5. _sze_ il-te-qe2 
6. a-wi-lam szu-a-ti 
7. i-na ba-lum be-el _sze_ 
8. i-na na-asz-pa-ki-im 
9. u3# lu i-na _kislah_ 
10. i#-na# _sze_ le-qe2-em 
11. u2-ka-an-nu-szu-ma 
12. _sze_ ma-la il-qu2-u2 
13. u2-ta-ar 
14. u3 i-na mi-im-ma szum-szu 
15. ma-la id-di-nu 
16. i-te-el-li 
@law 114 
17. szum-ma a-wi-lum 
18. e-li a-wi-lim 
19. _sze_ u3 _ku3-babbar_ 
20. la i-szu-ma 
21. ni-pu-su2 it-te-pe2 
22. a-na ni-pu-tim 
23. isz-ti-a-at 
24. 1/3(disz) _ma-na ku3-babbar_ 
25. i-sza-qal 
@law 115 
26. szum-ma a-wi-lum 
27. e-li a-wi-lim 
28. _sze_ u3 _ku3-babbar_ 
29. i-szu-ma 
30. ni-pu-su2 ip-pe2-ma 
31. ni-pu-tum 
32. i-na _e2_ ne-pi2-sza 
33. i-na szi-ma-ti-sza 
34. im-tu-ut 
35. di-nu-um szu-u2 
36. ru-gu-um-ma-am 
37. u2-ul i-szu 
@law 116 
38. szum-ma ni-pu-tum 
39. i-na _e2_ ne-pi2-sza 
40. i-na ma-ha-s,i2-im 
41. u3-lu i-na usz-szu-szi-im 
42. im-tu-ut 
43. be-el ni-pu-tim 
44. _dam-gar3_-szu 
45. u2-ka-an-ma 
46. szum-ma _dumu_ a-wi-lim 
47. _dumu_-szu i-du-uk-ku 
48. szum-ma _ARAD2_ a-wi-lim 
49. 1/3(disz) _ma-na ku3-babbar_ 
50. i-sza-qal 
51. u3 i-na mi-im-ma szum-szu 
52. ma-la id-di-nu 
53. i-te-el-li 
@law 117 
54. szum-ma a-wi-lam 
55. e-hi-il-tum 
56. is,-ba-su2-ma 
57. _dam_-su2 _dumu_-szu u3 _dumu-munus_-su2 
58. a-na _ku3-babbar_ id-di-in 
59. u3 lu a-na ki-isz-sza-tim 
60. it-ta-an-di-in 
61. _mu 3(disz)-kam_ 
62. _e2_ sza-a-a-ma-ni-szu-nu 
63. u3 ka-szi-szi-szu-nu 
64. i-ip-pe2-szu i-na re-bu-tim 
65. sza-at-tim 
66. an-du-ra-ar-szu-nu 
67. isz-sza-ak-ka-an 
@law 118 
68. szum-ma _ARAD2_ u3 lu _geme2_ 
69. a-na ki-isz-sza-tim 
70. it-ta-an-di-in 
71. _dam-gar3_ u2-sze-te-eq 
72. a-na _ku3-babbar_ i-na-ad-din 
73. u2-ul ib-ba-qar 
@law 119 
74. szum-ma a-wi-lam 
75. e-hi-il-tum 
76. is,-ba-su2-ma 
77. _geme2_-su2 sza _dumu-mesz_ ul-du-szum 
78. a-na _ku3-babbar_ it-ta-din 
@column 4 
1. _ku3-babbar dam-gar3_ isz-qu2-lu 
2. be-el _geme2#_ i-sza-qal-ma 
3. _geme2_-su2 i-pa-t,ar2# 
@law 120 
4. szum-ma a-wi-lum 
5. sze-szu a-na na-asz-pa-ku-tim 
6. i-na _e2_ a-wi-lim 
7. isz-pu-uk-ma 
8. i-na qa2-ri-tim 
9. i-ib-bu-u2-um it-tab-szi 
10. u3 lu be-el _e2_ 
11. na-asz-pa-kam ip-te-ma 
12. _sze_ il-qe2 
13. u3 lu _sze_ sza a-na _e2_-szu 
14. isz-sza-ap-ku 
15. a-na ga-am-ri-im 
16. it-ta-ki-ir 
17. be-el _sze_ ma-har i-lim 
18. sze-szu u2-ba-ar-ma 
19. be-el _e2_ 
20. _sze_ sza il-qu2-u2 
21. usz-ta-sza-na-ma 
22. a-na be-el _sze_ 
23. i-na-ad-di-in 
@law 121 
24. szum-ma a-wi-lum 
25. i-na _e2_ a-wi-lim 
26. _sze_ isz-pu-uk 
27. i-na sza-na-at 
28. a-na _1(asz) sze gur-e 5(disz) sila3 sze_ 
29. _a2_ na-asz-pa-ki-im 
30. i-na-ad-di-in 
@law 122 
31. szum-ma a-wi-lum 
32. a-na a-wi-lim 
33. _ku3-babbar ku3-sig17_ 
34. u3 mi-im-ma szum-szu 
35. a-na ma-s,a-ru-tim 
36. i-na-ad-di-in 
37. mi-im-ma ma-la 
38. i-na-ad-di-nu 
39. szi-bi-u2-kal2-lam 
40. ri-ik-sa-tim 
41. i-sza-ak-ka-an-ma 
42. a-na ma-s,a-ru-tim 
43. i-na-ad-di-in 
@law 123 
44. szum-ma ba-lum szi-bi 
45. u3 ri-ik-sa-tim 
46. a-na ma-s,a-ru-tim 
47. id-di-in-ma 
48. a-sar id-di-nu 
49. it-ta-ak-ru-szu 
50. di-nu-um szu-u2 
51. ru-gu-um-ma-am 
52. u2-ul i-szu 
@law 124 
53. szum-ma a-wi-lum 
54. a-na a-wi-lim 
55. _ku3-babbar ku3-sig17_ 
56. u3 mi-im-ma szum-szu 
57. ma-har szi-bi 
58. a-na ma-s,a-ru-tim 
59. id-di-in-ma 
60. it-ta-ki-ir-szu 
61. a-wi-lam szu-a-ti 
62. u2-ka-an-nu-szu-ma 
63. mi-im-ma sza ik-ki-ru 
64. usz-ta-sza-na-ma 
65. i-na-ad-di-in 
@law 125 
66. szum-ma a-wi-lum 
67. mi-im-ma-szu 
68. a-na ma-s,a-ru-tim id-di-in-ma 
69. a-szar id-di-nu 
70. u3 lu a-na pi2-il-szi-im 
71. u3 lu i-na na-ba;-al-ka-at-tim 
73. mi-im-mu-szu 
74. it-ti mi-im-me-e 
75. be-el _e2_ ih-ta-li-iq be-el _e2_ sza i-gu-ma 
76. mi-im-ma sza a-na 
77. ma-s,a-ru-tim id-di-nu-szum-ma 
78. u2-hal-li-qu2 
79. u2-sza-lam-ma 
@column 5 
1. a-na be-el _nig2-gur11_ 
2. i-ri-a-ab 
3. be-el _e2_ 
4. mi-im-ma-szu hal-qa2-am 
5. isz#-te-ne-i-ma 
6. [it]-ti szar-ra-qa2-ni-szu 
7. i-le-qe2 
@law 126 
8. szum-ma# [a]-wi-lum 
9. mi-im-mu-szu 
10. la ha-li-iq#-ma 
11. mi-im-me-e 
12. ha-li-iq iq-ta-bi 
13. ba-ab-ta-szu 
14. u2-te-eb-bi-ir 
15. ki-ma mi-im-mu-szu 
16. la hal-qu2 
17. ba-ab-ta-szu 
18. i-na ma-har i-lim 
19. u2-ba-ar-szu-ma 
20. mi-im-ma 
21. sza ir-gu-mu 
22. usz-ta-sza-na-ma 
23. a-na ba-ab-ti-szu 
24. i-na-ad-di-in 
@law 127 
25. szum-ma a-wi-lum 
26. e-li _nin-dingir_ 
27. u3 a-sza-at a-wi-lim 
28. u2-ba-nam u2-sza-at-ri-is,-ma 
29. la uk-ti-in 
30. a-wi-lam szu-a-ti 
31. ma-har da-a-a-ni 
32. i-na-ad-du-u2-szu 
33. u3 mu-ut-ta-su2 
34. u2-gal-la-bu 
@law 128 
35. szum-ma a-wi-lum 
36. asz-sza-tam 
37. i-hu-uz-ma 
38. ri-ik-sa-ti-sza 
39. la isz-ku-un 
40. _munus_ szi-i 
41. u2-ul asz-sza-at 
@law 129 
42. szum-ma asz-sza-at a-wi-lim 
43. it-ti zi-ka-ri-im 
44. sza-ni-im 
45. i-na i-tu-lim 
46. it-ta-as,-bat 
47. i-ka-su2-szu-nu-ti-ma 
48. a-na me-e 
49. i-na-ad-du-u2-szu-nu-ti 
50. szum-ma be-el asz-sza-tim 
51. asz-sza-su2 u2-ba-la-at, 
52. u3 szar-ru-um 
53. _ARAD2_-su2 u2-ba-la-at, 
@law 130 
54. szum-ma a-wi-lum 
55. asz-sza-at a-wi-lim 
56. sza zi-ka-ra-am 
57. la i-du-u2-ma 
58. i-na _e2_ a-bi-sza 
59. wa-asz-ba-at 
60. u2-kab-bil2-szi-ma 
61. i-na su-ni-sza 
62. it-ta-ti-il-ma 
63. is,-s,a-ab-tu-szu 
64. a-wi-lum szu-u2 
65. id-da-ak 
66. _munus_ szi-i 
67. u2-ta-a-sza-ar 
@law 131 
68. szum-ma asz#-sza-at 
69. a-wi-lim 
70. mu-sa3 u2-ub-bi-ir-szi-ma 
71. it-ti zi-ka-ri-im sza-ni-im 
72. i-na u2-tu-lim 
73. la is,-s,a-bi-it 
74. ni-isz i-lim 
75. i-za-kar-ma 
76. a-na _e2_-sza i-ta-ar 
@law 132 
77. szum-ma asz-sza-at 
78. a-wi-lim 
79. asz-szum zi-ka-ri-im sza-ni-im 
80. u2-ba-nu-um 
81. e-li-sza 
82. it-ta-ri-is,-ma 
83. it-ti zi-ka-ri-im 
@column 6 
1. sza-ni-im 
2. i-na u2-tu-lim 
3. la it-ta-as,-ba-at 
4. a-na mu-ti-sza 
5. {d}i7 
6. i-sza-al-li 
@law 133 
7. szum-ma a-wi-lum 
8. isz-sza-li-il-ma 
9. i-na _e2_-szu 
10. sza a-ka-lim 
11. [i]-ba-asz-szi 
12. [asz-sza]-su2 
13. [a-di mu?]-sa3 [s,a-ab]-tu#? 
14. [pa-gar3]-sza# 
15. [i-na-s,a]-ar# 
16. [a-na _e2_ sza-ni]-im# 
17. [u2-ul i-ir]-ru-ub 
18. szum#-[ma] _munus_ szi-i 
19. [pa]-gar3#-sza 
20. la is,-s,ur-ma 
21. a-na _e2_ sza-ni-im 
22. i-te-ru-ub 
23. _munus_ szu-a-ti 
24. u2-ka-an-nu-szi-ma 
25. a-na me-e 
26. i-na-ad-du-u2-szi 
@law 134 
27. szum-ma a-wi-lum 
28. isz-sza-li-il-ma 
29. i-na _e2_-szu 
30. sza a-ka-li-im 
31. la i-ba-asz-szi 
32. asz-sza-su2 
33. a-na _e2_ sza-ni-im 
34. i-ir-ru-ub 
35. _munus_ szi-i 
36. ar-nam u2-ul i-szu 
@law 135 
37. szum-ma a-wi-lum 
38. isz-sza-li-il-ma 
39. i-na _e2_-szu 
40. sza a-ka-li-im 
41. la i-ba-asz-szi 
42. a-na pa-ni-szu 
43. asz-sza-su2 
44. a-na _e2_ sza-ni-im 
45. i-te-ru-ub-ma 
46. _dumu-mesz_ it-ta-la-ad 
47. i-na wa-ar-ka 
48. mu-sa3 it-tu-ra-am-ma 
49. _iri_-szu 
50. ik-ta-asz2-dam 
51. _munus_ szi-i 
52. a-na ha-wi-ri-sza 
53. i-ta-ar 
54. _dumu-mesz_ wa-ar-ki 
55. a-bi-szu-nu 
56. i-il-la-ku 
@law 136 
57. szum-ma a-wi-lum 
58. _iri_-szu id-di-ma 
59. it-ta-bi-it 
60. wa-ar-ki-szu 
61. asz-sza-su2 
62. a-na _e2_ sza-ni-im 
63. i-te-ru-ub 
64. szum-ma a-wi-lum szu-u2 
65. it-tu-ra-am-ma 
66. asz-sza-su2 
67. is,-s,a-ba-at 
68. asz-szum _iri_-szu 
69. i-ze-ru-ma 
70. in-na-bi-tu 
71. asz-sza-at mu-na-ab-tim 
72. a-na mu-ti-sza 
73. u2-ul i-ta-ar 
@law 137 
74. szum-ma a-wi-lum 
75. a-na {munus}szu-gi4-tim 
76. sza _dumu-mesz_ ul-du-szum u3 lu _lukur_ sza _dumu-mesz_ 
77. u2-szar-szu-szu 
78. e-ze2-bi-im 
79. pa-ni-szu 
80. isz-ta-ka-an 
81. a-na _munus_ szu-a-ti 
82. sze-ri-ik-ta-sza 
83. u2-ta-ar-ru-szi-im 
84. u3 mu-ut-ta-at 
85. _a-sza3 {gesz}kiri6_ u3 bi-szi-im 
@column 7 
1. i-na-ad-di-nu-szi-im-ma 
2. _dumu-mesz_-sza 
3. u2-ra-ab-ba 
4. isz-tu _dumu-mesz_-sza 
5. ur2-ta-ab-bu-u2 
6. i-na mi-im-ma 
7. sza a-na _dumu-mesz_-sza 
8. in-na-ad-nu 
9. zi2-it-tam 
10. ki-ma ap-lim isz-te-en 
11. i-na-ad-di-nu-szi-im-ma 
12. mu-tu li-ib-bi-sza 
13. i-ih-ha-as-si2 
@law 138 
14. szum-ma a-wi-lum 
15. hi-ir-ta-szu 
16. sza _dumu-mesz_ la ul-du-szum 
17. i-iz-zi-ib 
18. _ku3-babbar_ ma-la 
19. ter-ha-ti-sza 
20. i-na-ad-di-isz-szi-im 
21. u3 sze-ri-ik-tam 
22. sza isz-tu _e2_ a-bi-sza ub-lam 
23. u2-sza-lam-szi-im-ma 
24. i-iz-zi-ib-szi 
@law 139 
25. szum-ma ter-ha-tum 
26. la i-ba-asz-szi 
27. 1(disz) ma-na _ku3-babbar_ 
28. a-na u2-zu-ub-be2-em 
29. i-na-ad-di-isz-szi-im 
@law 140 
30. szum-ma _|MASZ.EN.GAG|!_ 
# MASZ-EN-NI 
31. 1/3(disz) _ma-na ku3-babbar_ 
32. i-na-ad-di-isz-szi-im 
@law 141 
33. szum-ma asz-sza-at a-wi-lim 
34. sza i-na _e2_ a-wi-lim 
35. wa-asz-ba-at 
36. a-na wa-s,e-em 
37. pa-ni-sza 
38. isz-ta-ka-an-ma 
39. si2-ki-il-tam 
40. i-sa3-ak-ki-il 
41. _e2_-sa3 u2-sa3-ap-pa-ah 
42. mu-sa3 u2-sza-am-t,a 
43. u2-ka-an-nu-szi-ma 
44. szum-ma mu-sa3 
45. e-ze2-eb-sza 
46. iq-ta-bi 
47. i-iz-zi-ib-szi 
48. ha-ra-an-sza 
49. u2-zu-ub-bu-sza 
50. mi-im-ma 
51. u2-ul in-na-ad-di-isz-szi-im 
52. szum-ma mu-sa3 
53. la e-ze2-eb-sza iq-ta-bi 
54. mu-sa3 _munus_ sza-ni-tam 
55. i-ih-ha-az 
56. _munus_ szi-i 
57. ki-ma _geme2_ 
58. i-na _e2_ mu-ti-sza 
59. usz-sza-ab 
@law 142 
60. szum-ma _munus_ mu-sa3 i-ze-er-ma 
61. u2-ul ta-ah-ha-za-an-ni 
62. iq-ta-bi 
63. wa-ar-ka-sa3 
64. i-na ba-ab-ti-sza 
65. ip-pa-ar-ra-as2-ma 
66. szum-ma na-as,-ra-at-ma 
67. hi-t,i-tam 
68. la i-szu 
69. u3 mu-sa6 
70. wa-s,i2-ma 
71. ma-ga-al 
72. u2-sza-am-t,a-szi 
73. _munus_ szi-i 
@column 8 
1. ar-nam u2-ul i-szu 
2. sze-ri-ik-ta-sza 
3. i-le-qe2-ma 
4. a-na _e2_ a-bi-sza 
5. it-ta-al-la-ak 
@law 143 
6. szum-ma la na-as,-ra-at-ma 
7. wa-s,i2-a-at 
8. bi-sa3 u2-sa3-ap-pa-ah 
9. mu-sa3 u2-sza-am-t,a 
10. _munus_ szu-a-ti 
11. a-na me-e 
12. i-na-ad-du-u2-szi 
@law 144 
13. szum-ma a-wi-lum 
14. _lukur_ i-hu-uz-ma 
15. _lukur_ szi-i 
16. _geme2_ a-na mu-ti-sza 
17. id-di-in-ma 
18. _dumu-mesz_ usz-tab-szi 
19. a-wi-lum szu-u2 
20. a-na {munus}szu-gi4-tim 
21. a-ha-zi-im 
22. pa-ni-szu 
23. isz-ta-ka-an 
24. a-wi-lam szu-a-ti 
25. u2-ul i-ma-ag-ga-ru-szu 
26. {munus}szu-gi4-tam 
27. u2-ul i-ih-ha-az 
@law 145 
28. szum-ma a-wi-lum 
29. _lukur_ i-hu-uz-ma 
30. _dumu-mesz_ la u2-szar-szi-szu-ma 
31. a-na {munus}szu-gi4-tim 
32. a-ha-zi-im 
33. pa-ni-szu 
34. isz-ta-ka-an 
35. a-wi-lum szu-u2 
36. {munus}szu-gi4-tam 
37. i-ih-ha-az 
38. a-na _e2_-szu 
39. u2-sze-er-re-eb-szi 
40. {munus}szu-gi4-tum szi-i 
41. it-ti _lukur_ 
42. u2-ul usz-ta-ma-ah-ha-ar 
@law 146 
43. szum-ma a-wi-lum 
44. _lukur_ i-hu-uz-ma 
45. _geme2_ a-na mu-ti-sza 
46. id-di-in-ma 
47. _dumu-mesz_ it-ta-la-ad 
48. wa-ar-ka-nu-um 
49. _geme2_ szi-i 
50. it-ti be-el-ti-sza 
51. usz-ta-tam-hi-ir 
52. asz-szum _dumu-mesz_ ul-du 
53. be-le-sa3 
54. a-na _ku3-babbar_ 
55. u2-ul i-na-ad-di-isz-szi 
56. ab-bu-ut-tam 
57. i-sza-ak-ka-an-szi-ma 
58. it-ti _geme2 hi-a_ 
59. i-ma-an-nu-szi 
@law 147 
60. szum-ma _dumu-mesz_ 
61. la u2-li-id 
62. be-le-sa3 
63. a-na _ku3-babbar_ 
64. i-na-ad-di-isz-szi 
@law 148 
65. szum-ma a-wi-lum 
66. asz-sza-tam 
67. i-hu-uz-ma 
68. la-a'-bu-um 
69. is,-s,a-ba-as-si2 
70. a-na sza-ni-tim 
71. a-ha-zi-im 
72. pa-ni-szu 
73. isz-ta-ka-an 
74. i-ih-ha-az 
75. asz-sza-su2 
76. sza la-a'-bu-um 
77. is,-ba-tu 
78. u2-ul i-iz-zi-ib-szi 
79. i-na _e2_ i-pu-szu 
80. usz-sza-am-ma 
81. a-di ba-al-t,a-at it-ta-na-asz-szi-szi 
@column 9 
@law 149 
1. szum-ma _munus_ szi-i 
2. i-na _e2_ mu-ti-sza 
3. wa-sza-ba-am 
4. la im-ta-gar3 
5. sze-ri-ik-ta-sza 
6. sza isz-tu _e2_ a-bi-sza 
7. ub-lam 
8. u2-sza#-lam-szim-ma 
9. it-ta-al-la-ak 
@law 150 
10. szum-ma a-wi-lum 
11. a-na asz-sza-ti-szu 
12. _a-sza3 {gesz}kiri6 e2_ 
13. u3 bi-sza-am 
14. isz-ru-uk-szim 
15. ku-nu-uk-kam 
16. i-zi-ib-szi-im 
17. wa-ar-ki mu-ti-sza 
18. _dumu-mesz_-sza u2-ul i-ba-qa2-ru-szi 
19. um-mu-um 
20. wa-ar-ka-sa3 
21. a-na _dumu_-sza 
22. sza i-ra-am-mu 
23. i-na-ad-di-in 
24. a-na a-hi-im 
25. u2-ul i-na-ad-di-in 
@law 151 
26. szum-ma _munus_ 
27. sza i-na _e2_ a-wi-lim 
28. wa-asz-ba-at 
29. asz-szum be-el hu-bu-ul-lim 
30. sza mu-ti-sza 
31. la s,a-ba-ti-sza 
32. mu-sa3 ur2-ta-ak-ki-is 
33. t,up-pa-am 
34. usz-te-zi-ib 
35. szum-ma a-wi-lum 
36. la-ma _munus_ szu-a-ti 
37. i-ih-ha-zu 
38. hu-bu-ul-lum 
39. e-li-szu 
40. i-ba-asz-szi 
41. be-el hu-bu-ul-li-szu 
42. asz-sza-su2 
43. u2-ul i-s,a-ba-tu 
44. u3 szum-ma _munus_ szi-i 
45. la-ma a-na _e2_ a-wi-lim 
46. i-ir-ru-bu 
47. hu-bu-ul-lum 
48. e-li-sza 
49. i-ba-asz-szi 
50. be-el hu-bu-ul-li-sza 
51. mu-sa3 u2-ul i-s,a-ba-tu 
@law 152 
52. szum-ma isz-tu 
53. _munus_ szi-i 
54. a-na _e2_ a-wi-lim 
55. i-ru-bu 
56. e-li-szu-nu 
57. hu-bu-ul-lum 
58. it-tab-szi 
59. ki-la-la-szu-nu 
60. _dam-gar3_ i-ip-pa-lu 
@law 153 
61. szum-ma asz-sza-at a-wi-lim 
62. asz-szum zi-ka-ri-im 
63. sza-ni-im 
64. mu-sa3 usz-di-ik 
65. _munus_ szu-a-ti i-na ga-szi-szi-im 
66. i-sza-ak-ka-nu-szi 
@law 154 
67. szum-ma a-wi-lum 
68. _dumu-munus_-su2 
69. il-ta-ma-ad 
70. a-wi-lam szu-a-ti 
71. _iri_ u2-sze-es,-s,u2-u2-szu 
@law 155 
72. szum-ma a-wi-lum 
73. a-na _dumu_-szu 
74. _e2-gi4-a_ i-hi-ir-ma 
75. _dumu_-szu il-ma-si2 
76. szu-u2 wa-ar-ka-nu-um 
77. i-na su2-ni-sza 
78. it-ta-ti-il-ma 
79. is,-s,a-ab-tu-szu 
80. a-wi-lam szu-a-ti 
81. i-ka-su2-szu-ma 
82. a-na me-e 
@column 10 
1. i-na-ad-du-u2-szi! 
@law 156 
2. szum-ma a-wi-lum 
3. a-na _dumu_-szu 
4. _e2-gi4-a_ 
5. i-hi-ir-ma 
6. _dumu_-szu la il-ma-si2-ma 
7. szu-u2 i-na su2-ni-sza 
8. it-ta-ti-il 
9. 1/2(disz) _ma-na ku3-babbar_ 
10. i-sza-qal-szi-im-ma 
11. u3 mi-im-ma 
12. sza isz-tu 
13. _e2_ a-bi-sza 
14. ub-lam 
15. u2-sza-lam-szi-im-ma 
16. mu-tu li-ib-bi-sza 
17. i-ih-ha-as-si2 
@law 157 
18. szum-ma a-wi-lum 
19. wa-ar-ki a-bi-szu 
20. i-na su2-un um-mi-szu 
21. i-ta-ti-il 
22. ki-la-li-szu-nu 
23. i-qal-lu-u2-szu-nu-ti 
@law 158 
24. szum-ma a-wi-lum 
25. wa-ar-ki a-bi-szu 
26. i-na su2-un 
27. ra-bi-ti-szu 
28. sza _dumu-mesz_ wa-al-da-at 
29. it-ta-as,-ba-at 
30. a-wi-lum szu-u2 
31. i-na _e2 a-ba_ 
32. in-na-as-sa3-ah 
@law 159 
33. szum-ma a-wi-lum 
34. sza a-na _e2_ e-mi-szu 
35. bi-ib-lam 
36. u2-sza-bi-lu 
37. ter-ha-tam id-di-nu 
38. a-na _munus_ sza-ni-tim 
39. ub-ta-al-li-is,-ma 
40. a-na e-mi-szu 
41. _dumu-munus_-ka 
42. u2-ul a-ha-az iq-ta-bi 
43. a-bi _dumu-munus_ 
44. mi-im-ma 
45. sza ib-ba-ab-lu-szum 
46. i-tab-ba-al 
@law 160 
47. szum-ma a-wi-lum 
48. a-na _e2_ e-mi-im 
49. bi-ib-lam 
50. u2-sza-bi-il 
51. ter-ha-tam 
52. id-di-in-ma 
53. a-bi _dumu-munus_ 
54. _dumu-munus_-i u2-ul a-na-ad-di-ik-kum 
55. iq-ta-bi 
56. mi-im-ma ma-la 
57. ib-ba-ab-lu-szum 
58. usz-ta-sza-an-na-ma 
59. u2-ta-ar 
@law 161 
60. szum-ma a-wi-lum 
61. a-na _e2_ e-mi-szu 
62. bi-ib-lam u2-sza-bil2 
63. ter-ha-tam 
64. id-di-in-ma 
65. i-bi-ir-szu 
66. uk-tar-ri-su2 
67. e-mu-szu 
68. a-na be-el asz-sza-tim 
69. _dumu-munus_-i u2-ul ta-ah-ha-az 
70. iq-ta-bi 
71. mi-im-ma ma-la 
72. ib-ba-ab-lu-szum 
73. usz-ta-sza-an-na-ma 
74. u2-ta-ar 
75. u3 asz-sza-su2 
76. i-bi-ir-szu 
77. u2-ul i-ih-ha-az 
@law 162 
78. szum-ma a-wi-lum 
79. asz-sza-tam 
80. i-hu-uz 
81. _dumu-mesz_ u2-li-sum2-ma 
82. _munus_ szi-i 
83. a-na szi-im-tim 
@column 11 
1. it-ta-la-ak 
2. a-na sze-ri-ik-ta-sza 
3. a-bu-sza 
4. u2-ul i-ra-ag-gu-um 
5. sze-ri-ik-ta-sza 
6. sza _dumu-mesz_-sza-ma 
@law 163 
7. szum-ma a-wi-lum 
8. asz-sza-tam 
9. i-hu-uz-ma 
10. _dumu-mesz_ la u2-szar-szi-szu 
11. _munus_ szi-i 
12. a-na szi-im-tim 
13. it-ta-la-ak 
14. szum-ma ter-ha-tam 
15. sza a-wi-lum szu-u2 
16. a-na _e2_ e-mi-szu ub-lu 
17. e-mu-szu 
18. ut-te-er-szum 
19. a-na sze-ri-ik-ti 
20. _munus_ szu-a-ti 
21. mu-sa3 u2-ul i-ra-ag-gu-um 
22. sze-ri-ik-ta-sza 
23. sza _e2_ a-bi-sza-ma 
@law 164 
24. szum-ma e-mu-szu 
25. ter-ha-tam 
26. la ut-te-er-szum 
27. i-na sze-ri-ik-ti-sza 
28. ma-la ter-ha-ti-sza 
29. i-har-ra-as,-ma 
30. sze-ri-ik-ta-sza 
31. a-na _e2_ a-ta!-sza 
32. u2-ta-ar 
@law 165 
33. szum-ma a-wi-lum 
34. a-na _ibila_-szu 
35. sza i-in-szu mah-ru 
36. _a-sza3 {gesz}kiri6_ u3 _e2_ 
37. isz-ru-uk 
38. ku-nu-kam isz-t,ur-szum 
39. wa-ar-ka a-bu-um 
40. a-na szi-im-tim 
41. it-ta-al-ku 
42. i-nu-ma ah-hu 
43. i-zu-uz-zu 
44. qi2-isz-ti a-bu-um 
45. id-di-nu-szum 
46. i-le-qe2-ma 
47. e-le-nu-um-ma 
48. i-na _nig2-gur11 e2 a-ba_ 
49. mi-it-ha-ri-isz 
50. i-zu-uz-zu 
@law 166 
51. szum-ma a-wi-lum 
52. a-na _dumu-mesz_ sza ir-szu-u2 
53. asz-sza-tim i-hu-uz 
54. a-na _dumu_-szu 
55. s,e-eh-ri-im 
56. asz-sza-tam 
57. la i-hu-uz 
58. wa-ar-ka a-bu-um 
59. a-na szi-im-tim 
60. it-ta-al-ku 
61. i-nu-ma ah-hu 
62. i-zu-uz-zu 
63. i-na _nig2-gur11 e2 a-ba_ 
64. a-na a-hi-szu-nu 
65. s,e-eh-ri-im 
66. sza asz-sza-tam 
67. la ah-zu 
68. e-li-a-at 
69. zi-it-ti-szu 
70. _ku3-babbar_ ter-ha-tim 
71. i-sza-ak-ka-nu-szum-ma 
72. asz-sza-tam 
73. u2-sza-ah-ha-zu-szu 
@law 167 
74. szum-ma a-wi-lum 
75. asz-sza-tam 
76. i-hu-uz-ma 
77. _dumu-mesz_ u2-li-sum2 
78. _munus_ szi-i 
79. a-na szi-im-tim 
80. it-ta-la-ak 
81. wa-ar-ki-sza 
82. _munus_ sza-ni-tam 
83. i-ta-ha-az-ma 
84. _dumu-mesz_ it-ta-la-ad 
85. wa-ar-ka-nu-um 
86. a-bu-um a-na szi-im-tim 
87. it-ta-al-ku 
@column 12 
1. _dumu-mesz_ a-na um-ma-tim 
2. u2-ul i-zu-uz-zu 
3. sze-ri-ik-ti 
4. um-ma-ti-szu-nu 
5. i-le-qu2-ma 
6. _nig2-gur11 e2 a-ba_ 
7. mi-it-ha-ri-isz 
8. i-zu-uz-zu 
@law 168 
9. szum-ma a-wi-lum 
10. a-na _dumu_-szu 
11. na-sa-hi-im 
12. pa-nam isz-ta-ka-an 
13. a-na da-a-a-ni 
14. _dumu_-i a-na-sa3-ah iq-ta-bi 
15. da-a-a-nu 
16. wa-ar-ka-su2 
17. i-par2-ra-su-ma 
18. szum-ma _dumu_ ar-nam kab-tam 
19. sza i-na ap-lu-tim 
20. na-sa-hi-im 
21. la ub-lam 
22. a-bu-um _dumu_-szu 
23. i-na ap-lu-tim 
24. u2-ul i-na-sa3-ah 
@law 169 
25. szum-ma ar-nam kab-tam 
26. sza i-na ap-lu-tim 
27. na-sa-hi-im 
28. a-na a-bi-szu 
29. it-ba-lam 
30. a-na isz-ti-isz-szu 
31. pa-ni-szu ub-ba-lu 
32. szum-ma ar-nam kab-tam 
33. a-di szi-ni-szu it-ba-lam 
34. a-bu-um _dumu_-szu 
35. i-na ap-lu-tim 
36. i-na-sa3-ah 
@law 170 
37. szum-ma a-wi-lum 
38. hi-ir-ta-szu 
39. _dumu-mesz_ u2-li-sum2 
40. u3 _geme2_-su2 
41. _dumu-mesz_ u2-li-sum2 
42. a-bu-um 
43. i-na bu-ul-t,i3-szu 
44. a-na _dumu-mesz_ sza _geme2_ ul-du-szum 
45. _dumu-mesz_-u2-a iq-ta-bi 
46. it-ti _dumu-mesz_ hi-ir-tim 
47. im-ta-nu-szu-nu-ti 
48. wa-ar-ka a-bu-um 
49. a-na szi-im-tim 
50. it-ta-al-ku 
51. i-na _nig2-gur11 e2 a-ba_ 
52. _dumu-mesz_ hi-ir-tim 
53. u3 _dumu-mesz geme2_ 
54. mi-it-ha-ri-isz 
55. i-zu-uz-zu 
56. _ibila dumu_ hi-ir-tim 
57. i-na zi-it-tim 
58. i-na-sa3-aq-ma 
59. i-le-qe2 
@law 171 
60. u3 szum-ma a-bu-um 
61. i-na bu-ul-t,i3-szu 
62. a-na _dumu-mesz_ sza _geme2_ ul-du-szum 
63. _dumu-mesz_-u2-a la iq-ta-bi 
64. wa-ar-ka a-bu-um 
65. a-na szi-im-tim 
66. it-ta-al-ku 
67. i-na _nig2-gur11 e2 a-ba_ 
68. _dumu-mesz geme2_ 
69. it-ti _dumu-mesz_ hi-ir-tim 
70. u2-ul i-zu-uz-zu 
71. an-du-ra-ar 
72. _geme2_ u3 _dumu-mesz_-sza 
73. isz-sza-ak-ka-an 
74. _dumu-mesz_ hi-ir-tim 
75. a-na _dumu-mesz geme2_ 
76. a-na wa-ar-du-tim 
77. u2-ul i-ra-ag-gu-mu 
78. hi-ir-tum 
79. sze-ri-ik-ta-sza 
80. u3 nu-du-un-na-am 
81. sza mu-sa3 
82. id-di-nu-szi-im 
83. i-na t,up-pi2-im 
84. isz-t,u2-ru-szi-im 
85. i-le-qe2-ma 
86. i-na szu-ba-at 
87. mu-ti-sza usz-sza-ab 
@column 13 
1. a-di ba-al-t,a-at i-ik-ka-al 
2. a-na _ku3-babbar_ 
3. u2-ul i-na-ad-di-in 
4. wa-ar-ka-sa3 
5. sza _dumu-mesz_-sza-ma 
@law 172 
6. szum-ma mu-sa3 
7. nu-du-un-na-am 
8. la id-di-isz-szi-im 
9. sze-ri-ik-ta-sza 
10. u2-sza-la-mu-szi-im-ma 
11. i-na _nig2-gur11_ 
12. _e2_ mu-ti-sza 
13. zi2-it-tam 
14. ki-ma _ibila_ isz-te-en 
15. i-le-qe2 
16. szum-ma _dumu-mesz_-sza 
17. asz-szum i-na _e2_ szu-s,i2-im 
18. u2-sa3-ah-ha-mu-szi 
19. da-a-a-nu 
20. wa-ar-ka-sa3 
21. i-par2-ra-su-ma 
22. _dumu-mesz_ ar-nam 
23. i-im-mi-du 
24. _munus_ szi-i 
25. i-na _e2_ mu-ti-sza 
26. u2-ul us,-s,i2 
27. szum-ma _munus_ szi-i 
28. a-na wa-s,e-em 
29. pa-ni-sza 
30. isz-ta-ka-an 
31. nu-du-un-na-am 
32. sza mu-sa3 
33. id-di-nu-szi-im 
34. a-na _dumu-mesz_-sza 
35. i-iz-zi-ib 
36. sze-ri-ik-tam 
37. sza _e2_ a-bi-sza 
38. i-le-qe2-ma 
39. mu-ut li-ib-bi-sza 
40. i-ih-ha-as-si2 
@law 173 
41. szum-ma _munus_ szi-i 
42. a-szar i-ru-bu 
43. a-na mu-ti-sza 
44. wa-ar-ki-im 
45. _dumu-mesz_ it-ta-la-ad 
46. wa-ar-ka _munus_ szi-i im-tu-ut 
47. sze-ri-ik-ta-sza 
48. _dumu-mesz_ mah-ru-tum 
49. u3 wa-ar-ku-tum 
50. i-zu-uz-zu 
@law 174 
51. szum-ma a-na mu-ti-sza 
52. wa-ar-ki-im 
53. _dumu-mesz_ la it-ta-la-ad 
54. sze-ri-ik-ta-sza 
55. _dumu-mesz_ ha-wi-ri-sza-ma 
56. i-le-qu2-u2 
@law 175 
57. szum-ma lu _ARAD2 e2-gal_ 
58. u3 lu _ARAD2_ 
59. _|MASZ.EN.GAG|_ 
60. _dumu-munus_ a-wi-lim 
61. i-hu-uz-ma 
62. _dumu-mesz_ 
63. it-ta-la-ad 
64. be-el _ARAD2_ 
65. a-na _dumu-mesz_ 
66. _dumu-munus_ a-wi-lim 
67. a-na wa-ar-du-tim 
68. u2-ul i-ra-ag-gu-um 
@law 176 
69. u3 szum-ma _ARAD2 e2-gal_ 
70. u3 lu _ARAD2 |MASZ.EN.GAG|_ 
71. _dumu-munus_ a-wi-lim 
72. i-hu-uz-ma 
73. i-nu-ma i-hu-zu-szi 
74. qa2-du-um 
75. sze-ri-ik-tim 
76. sza _e2_ a-bi-sza 
77. a-na _e2 ARAD2 e2-gal_ 
78. u3 lu _ARAD2 |MASZ.EN.GAG|_ 
79. i-ru-ub-ma 
80. isz-tu in-ne-em-du 
81. _e2_ i-pu-szu 
82. bi-sza-am ir-szu-u2 
83. wa-ar-ka-nu-um-ma 
84. lu _ARAD2 e2-gal_ 
85. u3 lu _ARAD2 |MASZ.EN.GAG|_ 
86. a-na szi-im-tim 
87. it-ta-la-ak 
88. _dumu-munus_ a-wi-lim 
89. sze-ri-ik-ta-sza 
90. i-le-qe2 
91. u3 mi-im-ma 
92. sza mu-sa3 u3 szi-i 
@column 14 
1. isz-tu in-ne-em-du 
2. ir-szu-u2 
3. a-na szi-ni-szu 
4. i-zu-uz-zu-ma 
5. mi-isz-lam be-el _ARAD2_ 
6. i-le-qe2 
7. mi-isz-lam 
8. _dumu-munus_ a-wi-lim 
9. a-na _dumu-mesz_-sza i-le-qe2 
10. szum-ma _dumu-munus_ a-wi-lim 
11. sze-ri-ik-tam la i-szu 
12. mi-im#-ma sza mu-sa3 u3 szi-i 
13. isz-tu in-ne-em-du 
14. ir-szu-u2 
15. a-na szi-ni-szu 
16. i-zu-uz-zu-ma 
17. mi-isz-lam be-el _ARAD2_ 
18. i-le-qe2 
19. mi-isz-lam 
20. _dumu-munus_ a-wi-lim 
21. a-na _dumu-mesz_-sza i-le-qe2 
@law 177 
22. szum-ma _nu-mu-su_ 
23. sza _dumu-mesz_-sza 
24. s,e-eh-he-ru 
25. a-na _e2_ sza-ni-im 
26. e-re-bi-im 
27. pa-ni-sza 
28. isz-ta-ka-an 
29. ba-lum da-a-a-ni 
30. u2-ul i-ir-ru-ub 
31. i-nu-ma 
32. a-na _e2_ sza-ni-im 
33. i-ir-ru-bu 
34. da-a-a-nu 
35. wa-ar-ka-at 
36. _e2_ mu-ti-sza 
37. pa-ni-im 
38. i-par2-ra-su-ma 
39. _e2_ sza mu-ti-sza 
40. pa-ni-im 
41. a-na mu-ti-sza 
42. wa-ar-ki-im 
43. u3 _munus_ szu-a-ti 
44. i-pa-aq-qi2-du-ma 
45. t,up-pa-am 
46. u2-sze-ez-ze-bu-szu-nu-ti 
47. _e2_ i-na-s,a-ru 
48. u3 s,e-eh-he-ru-tim 
49. u2-ra-ab-bu-u2 
50. u2-ni-a-tim 
51. a-na _ku3-babbar_ 
52. u2-ul i-na-ad-di-nu 
53. sza-a-a-ma-nu-um 
54. sza u2-nu-ut 
55. _dumu-mesz nu-mu-su_ 
56. i-sza-am-mu 
57. i-na _ku3-babbar_-szu 
58. i-te-el-li 
59. _nig2-gur11_ a-na be-li2-szu 
60. i-ta-ar 
@law 178 
61. szum-ma _nin-dingir lukur_ 
62. u3 lu {munus}_zi-ik-ru-um_ 
63. sza a-bu-sza 
64. sze-ri-ik-tam 
65. isz-ru-uk-szi-im 
66. t,up-pa-am 
67. isz-t,u2-ru-szi-im 
68. i-na t,up-pi2-im 
69. sza isz-t,u2-ru-szi-im 
70. wa-ar-ka-sa3 
71. e-me e-li-sza 
72. t,a-bu na-da-nam 
73. la isz-t,ur-szi-im-ma 
74. ma-la li-ib-bi-sza 
75. la u2-sza-am-s,i2-szi 
76. wa-ar-ka a-bu-um 
77. a-na szi-im-tim 
78. it-ta-al-ku 
79. _a-sza3_-sza u3 _kiri6_-sza 
80. ah-hu-sza 
81. i-le-qu2-ma 
82. ki-ma e-mu-uq 
83. zi-it-ti-sza 
84. _sze-ba i3-ba_ u3 _siki-ba_ 
85. i-na-ad-di-nu-szim-ma 
86. li-ib-ba-sza 
87. u2-t,a-ab-bu 
88. szum-ma ah-hu-sza 
89. ki-ma e-mu-uq 
90. zi-it-ti-sza 
91. _sze-ba i3-ba_ u3 _siki-ba_ 
92. la it-ta-ad-nu-szi-im-ma 
@column 15 
1. li-ib-ba-sza 
2. la ut,-t,i-ib-bu 
3. _a-sza3_-sza u3 _kiri6_-sza 
4. a-na er-re-szi-im 
5. sza e-li-sza t,a-bu 
6. i-na-ad-di-in-ma 
7. er-re-sa3 
8. it-ta-na-asz-szi-szi 
9. _a-sza3 {gesz}kiri6_ 
10. u3 mi-im-ma 
11. sza a-bu-sza 
12. id-di-nu-szi-im 
13. a-di ba-al-t,a-at i3-kal 
14. a-na _ku3-babbar_ 
15. u2-ul i-na-ad-di-in 
16. sza-ni-a-am 
17. u2-ul u2-up-pa-al 
18. ap-lu-sa3 
19. sza ah-hi-sza-ma 
@law 179 
20. szum-ma _nin-dingir lukur_ 
21. u3 lu {munus}_zi-ik-ru-um_ 
22. sza a-bu-sza 
23. sze-ri-ik-tam 
24. isz-ru-uk-szi-im 
25. ku-nu-kam 
26. isz-t,u2-ru-szi-im 
27. i-na t,up-pi2-im 
28. sza isz-t,u2-ru-szi-im 
29. wa-ar-ka-sa3 
30. e-ma e-li-sza t,a-bu 
31. na-da-nam 
32. isz-t,ur-szi-im-ma 
33. ma-la li-ib-bi-sza 
34. usz-tam-s,i2-szi 
35. wa-ar-ka a-bu-um 
36. a-na szi-im-tim 
37. it-ta-al-ku 
38. wa-ar-ka-sa3 
39. e-ma e-li-sza t,a-bu 
40. i-na-ad-di-in 
41. ah-hu-sza 
42. u2-ul i-ba-aq-qa2-ru-szi 
@law 180 
43. szum-ma a-bu-um 
44. a-na _dumu-munus_-szu 
45. _lukur ga2-gi4-a_ 
46. u3 lu {munus}_zi-ik-ru-um_ 
47. sze-ri-ik-tam 
48. la isz-<ru>-uk-szi-im 
49. wa-ar-ka a-bu-um 
50. a-na szi-im-tim 
51. it-ta-al-ku 
52. i-na _nig2-gur11 e2 a-ba_ 
53. zi2-it-tam ki-ma 
54. ap-lim isz-te-en 
55. i-za-az-ma 
56. a-di ba-al-t,a-at 
57. i-ik-ka-al 
58. wa-ar-ka-sa3 
59. sza ah-hi-sza-ma 
@law 181 
60. szum-ma a-bu-um 
61. _lukur nu-gig_ 
62. u3 lu _nu-bar_ 
63. a-na _dingir_ isz-szi-ma 
64. sze-ri-ik-tam 
65. la isz-ru-uk-szi-im 
66. wa-ar-ka a-bu-um 
67. a-na szi-im-tim 
68. it-ta-al-ku 
69. i-na _nig2-gur11 e2 a-ba_ 
70. _igi 3(disz)-gal2 ibila_-sza 
71. i-za-az-ma 
72. a-di ba-al-t,a-at 
73. i-ik-ka-al 
74. wa-ar-ka-sa3 
75. sza ah-hi-sza-am-ma 
@law 182 
76. szum-ma a-bu-um 
77. a-na _dumu-munus_-szu 
78. _lukur_ {d}marduk 
79. sza babila#{ki} 
80. sze-ri-ik-tam 
81. la isz-ru-uk-szi-im 
82. ku-nu-kam 
83. la isz-t,ur-szi-im 
84. wa-ar-ka a-bu-um 
85. a-na szi-im-tim 
86. it-ta-al-ku 
87. i-na _nig2-gur11 e2 a-ba_ 
88. _igi 3(disz)-gal2 ibila_-sza 
89. it-ti ah-hi-sza 
90. i-za-az-ma 
91. il-kam 
92. u2-ul i-il-la-ak 
93. _lukur_ {d}marduk 
94. wa-ar-ka-sa3 
95. e-ma e-li-sza 
96. t,a-bu 
@column 16 
1. i-na-ad-di-in 
@law 183 
2. szum-ma a-bu-um 
3. a-na _dumu-munus_-szu szu-gi4-tim 
4. sze-ri-ik-tam 
5. isz-ru-uk-szi-im 
6. a-na mu-tim 
7. id-di-isz-szi 
8. ku-nu-uk-kam 
9. isz-t,ur-szi-im 
10. wa-ar-ka a-bu-um 
11. a-na szi-im-tim 
12. it-ta-al-ku 
13. i-na _nig2-gur11 e2 a-ba_ 
14. u2-ul i-za-az 
@law 184 
15. szum-ma a-wi-lum 
16. a-na _dumu-munus_-szu 
17. szu-gi4-tim 
18. sze-ri-ik-tam 
19. la isz-ru-uk-szim 
20. a-na mu-tim 
21. la id-di-isz-szi 
22. wa-ar-ka a-bu-um 
23. a-na szi-im-tim 
24. it-ta-al-ku 
25. ah-hu-sza 
26. ki-ma e-mu-uq _e2 a-ba_ 
27. sze-ri-ik-tam 
28. i-szar-ra-ku-szi-im-ma 
29. a-na mu-tim 
30. i-na-ad-di-nu-szi 
@law 185 
31. szum-ma a-wi-lum 
32. s,e-eh-ra-am 
33. i-na me-e-szu 
34. a-na ma-ru-tim 
35. il-qe2-ma 
36. ur2-ta-ab-bi-szu 
37. tar-bi-tum szi-i 
38. u2-ul ib-ba-aq-qar 
@law 186 
39. szum-ma a-wi-lum 
40. s,e-eh-ra-am 
41. a-na ma-ru-tim il-qe2 
42. i-nu-ma 
43. il-qu2-u2-szu 
44. a-ba-szu 
45. u3 um-ma-szu 
46. i-hi-a-at, 
47. tar-bi-tum szi-i 
48. a-na _e2_ a-bi-szu 
49. i-ta-ar 
@law 187 
50. _dumu giri3-se3-ga_ 
51. mu-za-az _e2-gal_ 
52. u3 _dumu {munus}zi-ik-ru-um_ 
53. u2-ul ib-ba-aq-qar 
@law 188 
54. szum-ma _dumu um-mi-a_ 
55. _dumu_ a-na tar-bi-tim 
56. il-qe2-ma 
57. szi-pi2-ir qa2-ti-szu 
58. usz-ta-hi-su2 
59. u2-ul ib-ba-qar 
@law 189 
60. szum-ma szi-pi2-ir qa2-ti-szu 
61. la usz-ta-hi-su2 
62. tar-bi-tum szi-i 
63. a-na _e2_ a-bi-szu 
64. i-ta-ar 
@law 190 
65. szum-ma a-wi-lum 
66. s,e-eh-ra-am 
67. sza a-na ma-ru-ti-szu 
68. il-qu2-szu-ma 
69. u2-ra-ab-bu-szu 
70. it-ti _dumu-mesz_-szu 
71. la im-ta-nu-szu 
72. tar-bi-tum szi-i 
73. a-na _e2_ a-bi-szu 
74. i-ta-ar 
@law 191 
75. szum-ma a-wi-lum 
76. s,e-eh-ra-am 
77. sza a-na ma-ru-ti-szu 
78. il-qu2-szu-ma 
79. u2-ra-ab-bu-u2-szu 
80. _e2_-ba! i-pu-usz 
81. wa-ar-ka _dumu-mesz_ 
82. ir-ta-szi-ma 
83. a-na tar-bi-tim na-sa-hi-im 
84. pa-nam isz-ta-ka-an 
85. _dumu_ szu-u2 ri-qu2-su2 
86. u2-ul it-ta-al-la-ak 
87. a-bu-um mu-ra-bi-szu 
88. i-na _nig2-gur11_-szu 
89. _igi 3(disz)-gal2 ibila_-szu 
90. i-na-ad-di-isz-szum-ma 
91. it-ta-la-ak 
92. i-na _a-sza3 {gesz}kiri6_ 
93. u3 _e2_ 
94. u2-ul i-na-ad-di;-isz-szum 
@law 192 
96. szum-ma _dumu giri3-se3-ga_ 
@column 17 
1. u3 lu _dumu {munus}zi-ik-ru-um#_ 
2. a-na a-bi-im 
3. mu-ra-bi-szu 
4. u3 um-mi-im 
5. mu-ra-bi-ti-szu 
6. u2-ul a-bi at-ta 
7. u2-ul um-mi at-ti iq-ta-bi 
8. _eme_-szu 
9. i-na-ak-ki-su 
@law 193 
10. szum-ma _dumu giri3-se3-ga_ 
11. u3 lu _dumu {munus}zi-ik-ru-um_ 
12. _e2_ a-bi-szu 
13. u2-we-ed-di-ma 
14. a-ba-am 
15. mu-ra-bi-szu 
16. u3 um-ma-am 
17. mu-ra-bi-su2 
18. i-ze2-er-ma 
19. a-na _e2_ a-bi-szu 
20. it-ta-la-ak 
21. i-in-szu 
22. i-na-sa3-hu 
@law 194 
23. szum-ma a-wi-lum 
24. _dumu_-szu a-na mu-sze-ni-iq-tim 
25. id-di-in-ma 
26. _dumu_ szu-u2 
27. i-na# qa2-at mu-sze-ni-iq-tim 
28. im-tu-ut 
29. mu-sze-ni-iq-tum# 
30. ba-lum a-bi-szu 
31. u3 um-mi-szu 
32. _dumu_ sza-ni-a-am-ma 
33. ir-ta-ka-as2 
34. u2-ka-an-nu-szi-ma 
35. asz-szum ba-lum a-bi-szu# 
36. u3 um-mi-[szu] 
37. _dumu_ sza-ni-a-am# 
38. ir-ku-su# 
39. _ubur_-sza 
40. i-na-ak-ki-su 
@law 195 
41. szum-ma _dumu a-ba_-szu 
42. im-ta-ha-as, 
43. _kiszib3-la2_-szu 
44. i-na-ak-ki-su 
@law 196 
45. szum-ma a-wi-lum 
46. i-in _dumu_ a-wi-lim 
47. uh2-tap-pi2-id 
48. i-in-szu 
49. u2-ha-ap-pa-du 
@law 197 
50. szum-ma _giri3-pad-ra2_ a-wi-lim 
51. isz-te-bi-ir 
52. _giri3-pad-ra2_-szu 
53. i-sze-eb-bi-ru 
@law 198 
54. szum-ma i-in _|MASZ.EN.GAG|_ 
55. uh2-tap-pi2-id 
56. u3 lu _giri3-pad-ra2 |MASZ.EN.GAG|_ 
57. isz-te-bi-ir 
58. 1(disz) _ma-na ku3-babbar_ 
59. i-sza-qal 
@law 199 
60. szum-ma i-in _ARAD2_ a-wi-lim 
61. uh2-tap-pi2-id 
62. u3 lu _giri3-pad-ra2 ARAD2_ a-wi-lim 
63. isz-te-bi-ir 
64. mi-szi-il _sa10_-szu 
65. i-sza-qal 
@law 200 
66. szum-ma a-wi-lum 
67. szi-in-ni a-wi-lim 
68. me-eh-ri-szu 
69. it-ta-di 
70. szi-in-na-szu i-na-ad-du-u2 
@law 201 
71. szum-ma szi-in-ni szi-in-gag 
72. _|MASZ.EN.GAG|_ it-ta-di 
73. 1/3(disz) _ma-na ku3-babbar_ 
74. i-sza-qal 
@law 202 
75. szum-ma a-wi-lum 
76. le-e-et a-wi-lim 
77. sza e-li-szu ra-bu-u2 
78. im-ta-ha-as, 
79. i-na pu-uh2-ri-im 
80. i-na _{kusz}usan3 gu4_ 
81. 1(disz) szu-szi im-mah-ha-as, 
@law 203 
82. szum-ma _dumu_ a-wi-lim 
83. le-e-et _dumu_ a-wi-lim 
84. sza ki-ma szu-a-ti 
85. im-ta-ha-as, 
86. 1(disz) ma-na _ku3-babbar_ 
87. i-sza-qal 
@law 204 
88. szum-ma _|MASZ.EN.GAG|_ 
89. le-e-et _|MASZ.EN.GAG|_ 
90. im-ta-ha-as, 
91. 1(u) _gin2 ku3-babbar_ i-sza-qal 
@law 205 
92. szum-ma _ARAD2_ a-wi-lim 
93. le-e-et _dumu_ a-wi-lim 
@column 18 
1. im-ta-ha-as, 
2. u2-zu-un-szu 
3. i-na-ak-ki-su 
@law 206 
4. szum-ma a-wi-lum a-wi-lam 
5. i-na ri-is-ba-tim 
6. im-ta-ha-as,-ma 
7. si2-im-ma-am 
8. isz-ta-ka-an-szu 
9. a-wi-lum szu-u2 
10. i-na i-du-u2 
11. la am-ha-s,u2 
12. i-tam-ma 
13. u3 _a-zu_ i-ip-pa-al 
@law 207 
14. szum-ma i-na ma-ha-s,i2-szu 
15. im-tu-ut 
16. i-tam-ma-ma 
17. szum-ma _dumu_ a-wi-lim 
18. 1/2(disz) _ma-na ku3-babbar_ 
19. i-sza-qal 
@law 208 
20. szum-ma _dumu |MASZ.EN.GAG|_ 
21. 1/3(disz) _ma-na ku3-babbar_ 
22. i-sza-qal 
@law 209 
23. szum-ma a-wi-lum 
24. _dumu-munus_ a-wi-lim 
25. im-ha-as,-ma 
26. sza li-ib-bi-sza 
27. usz-ta-di-szi 
28. 1(u) _gin2 ku3-babbar_ 
29. a-na sza li-ib-bi-sza 
30. i-sza-qal 
@law 210 
31. szum-ma _munus_ szi-i 
32. im-tu-ut 
33. _dumu-munus_-su2 
34. i-du-uk-ku 
@law 211 
35. szum-ma _dumu-munus |MASZ.EN.GAG|_ 
36. i-na ma-ha-s,i2-im 
37. sza li-ib-bi-sza 
38. usz-ta-ad-di-szi 
39. 5(disz) _gin2 ku3-babbar_ 
40. i-sza-qal 
@law 212 
41. szum-ma _munus_ szi-<i> 
42. im-tu-ut 
43. 1/2(disz) _ma-na ku3-babbar_ 
44. i-sza-qal 
@law 213 
45. szum-ma _geme2_ a-wi-lim 
46. im-ha-as,-ma 
47. sza li-ib-bi-sza 
48. usz-ta-ad-di-szi 
49. 2(disz) _gin2 ku3-babbar_ 
50. i-sza-qal 
@law 214 
51. szum-ma _geme2_ szi-i 
52. im-tu-ut 
53. 1/3(disz) _ma-na ku3-babbar_ 
54. i-sza-qal 
@law 215 
55. szum-ma _a-zu_ 
56. a-wi-lam si2-im-ma-am kab-tam 
57. i-na _gir2 gag zabar_ 
58. i-pu-usz-ma 
59. a-wi-lam ub-ta-al-li-it, 
60. u3 lu na-kap-ti a-wi-lim 
61. i-na _gir2 gag zabar_ 
62. ip-te-ma 
63. i-in a-wi-lim 
64. ub-ta-al-li-it, 
65. 1(u) _gin2 ku3-babbar_ 
66. i-le-qe2 
@law 216 
67. szum-ma _dumu |MASZ.EN.GAG|_ 
68. 5(disz) _gin2 ku3-babbar_ 
69. i-le-qe2 
@law 217 
70. szum-ma _ARAD2_ a-wi-lim 
71. be-el _ARAD2_ a-na _a-zu_ 
72. 2(disz) _gin2 ku3-babbar_ 
73. i-na-ad-di-in 
@law 218 
74. szum-ma _a-zu_ a-wi-lam 
75. si2-im-ma-am kab-tam 
76. i-na _gir2 gag zabar_ 
77. i-pu-usz-ma 
78. a-wi-lam usz-ta-mi-it 
79. u3 lu na-a2!-ti a-wi-lim 
80. i-na _gir2 gag zabar_ 
81. ip-te-ma i-in a-wi-lim 
82. uh2-tap-pi2-id 
83. _kiszib3-la2_-szu i-na-ki-su 
@law 219 
84. szum-ma _a-zu_ si2-im-ma-am kab-tam 
85. _ARAD2 |MASZ.EN.GAG|_ 
86. i-na _gir2 gag zabar_ 
87. i-pu-usz-ma usz-ta-mi-it 
88. _ARAD2_ ki-ma _ARAD2_ i-ri-ab 
@law 220 
89. szum-ma na-kap-ta-szu 
90. i-na _gir2 gag zabar_ 
91. ip-te-ma 
92. i-in-szu uh2-tap-<pi2>-da 
93. _ku3-babbar_ mi-szi-il 
94. _sa10_-szu i-sza-qal 
@law 221 
95. szum-ma _a-zu_ 
96. _giri3-pad-ra2_ a-wi-lim 
@column 19 
1. sze-bi-ir-tam 
2. usz-ta-li-im 
3. u3 lu sze-er-ha-nam 
4. mar-s,a-am _ku3-babbar_ 
5. ub-ta-al-li-it, 
6. be-el s,e-em-ma-im 
7. a-na _a-zu_ 
8. 5(disz) _gin2 ku3-babbar_ 
9. i-na-ad-di-in 
@law 222 
10. szum-ma _dumu |MASZ.EN.GAG|_ 
11. 3(disz) _gin2 ku3-babbar_ 
12. i-na-ad-di-in 
@law 223 
13. szum-ma _ARAD2_ a-wi-lim 
14. be-el _ARAD2_ 
15. a-na _a-zu_ 
16. 2(disz) _gin2 ku3-babbar_ 
17. i-na-ad-di-in 
@law 224 
18. szum-ma _a-zu gu4_ 
19. u3 lu _ansze_ 
20. lu _gu4_ u3 lu _ansze_ 
21. s,e-em-ma-am kab-tam 
22. i-pu-usz-ma 
23. ub-ta-al-li-it, 
24. be-el _gu4_ u3 lu _ansze_ 
25. _igi 6(disz)-gal2 ku3-babbar_ 
26. a-na _a-zu_ 
27. _a2_-szu 
28. i-na-ad-di-in 
@law 225 
29. szum-ma _gu4_ u3 lu _ansze_ 
30. si2-im-ma-am kab-tam 
31. i-pu-usz-ma 
32. usz-ta-mi-it 
33. _igi 4(disz)?-gal2 sa10_-szu 
34. a-na be-el _gu4_ u3 lu _ansze_ 
35. i-na-ad-di-in 
@law 226 
36. szum-ma _szu-i_ 
37. ba-lum be-el _ARAD2_ 
38. ab-bu-ti _ARAD2_ la sze-e-em 
40. u2-ga-al-li-ib 
41. _kiszib3-la2 szu-i_ szu-a-ti 
42. i-na-ak-ki-su2 
@law 227 
43. szum-ma a-wi-lum 
44. _szu-i_ i-da-as,-ma 
45. ab-bu-ti 
46. _ARAD2_ la sze-e-em 
47. ug-da-al-li-ib 
48. a-wi-lam szu-a-ti 
49. i-du-uk-ku-szu-ma 
50. i-na _ka2_-szu 
51. i-ha-al-la-lu-szu 
52. _szu-i_ i-na i-du-u2 
53. la u2-gal-li-bu 
54. i-tam-ma-ma 
55. u2-ta-asz-szar 
@law 228 
56. szum-ma _szitim_ 
57. _e2_ a-na a-wi-lim 
58. i-pu-usz-ma 
59. u2-sza-ak-li-il-szum 
60. a-na 1(disz) _sar e2_ 
61. 2(disz) _gin2 ku3-babbar_ 
62. a-na qi2-isz-ti-szu 
63. i-na-ad-di-isz-szum 
@law 229 
64. szum-ma _szitim_ 
65. a-na a-wi-lim 
66. _e2_ i-pu-usz-ma 
67. szi-pi2-ir-szu 
68. la u2-da-an-ni-in-ma 
69. _e2_ i-pu-szu 
70. im-qu2-ut-ma 
71. be-el _e2_ usz-ta-mi-it 
72. _szitim_ szu-u2 id-da-ak 
@law 230 
73. szum-ma _dumu_ be-el _e2_ 
74. usz-ta-mi-it 
75. _dumu szitim_ szu-a-ti 
76. i-du-uk-ku 
@law 231 
77. szum-ma _ARAD2_ be-el _e2_ 
78. usz-ta-mi-it 
79. _ARAD2_ ki-ma _ARAD2_ 
80. a-na be-el _e2_ 
81. i-na-ad-di-in 
@law 232 
82. szum-ma _nig2-gur11_ 
83. uh2-ta-al-li-iq 
84. mi-im-ma 
85. sza u2-hal-li-qu2 
86. i-ri-ab 
87. u3 asz-szum _e2_ i-pu-szu 
88. la u2-dan-ni-nu-ma 
89. im-qu2-tu 
90. i-na _nig2-gur11_ 
91. ra-ma-ni-szu 
92. _e2_ im-qu2-tu i-ip-pe2-esz 
@law 233 
93. szum-ma _szitim e2_ 
94. a-na a-wi-lim i-pu-usz-ma 
95. szi-pi2-ir-szu 
96. la usz-te-es,-bi-ma 
97. _e2-gar8_ iq-tu-up 
98. _szitim_ szu-u2 
@column 20 
1. i-na _ku3-babbar_ ra-ma-ni-szu 
2. _e2-gar8_ szu-a-ti 
3. u2-dan-na-an 
@law 234 
4. szum-ma _ma2-lah5_ 
5. _{gesz}ma2 1(gesz2) gur_ 
6. a-na a-wi-lim ip-he 
7. 2(disz) _gin2 ku3-babbar_ 
8. a-na qi2-isz-ti-szu 
9. i-na-ad-di-isz-szum 
@law 235 
10. szum-ma _ma2-lah5_ 
11. _{gesz}ma2_ a-na a-wi-lim 
12. ip-he-ma 
13. szi-pi2-ir-szu 
14. la u2-tak2-ki-il-ma 
15. i-na sza-at-tim-ma szu-a-ti 
16. _{gesz}ma2_ szi-i 
17. is,-s,a-bar 
18. hi-t,i-tam ir-ta-szi 
19. _ma2-lah5_ 
20. _{gesz}ma2_ szu-a-ti 
21. i-na-qar-ma 
22. i-na _nig2-gur11_ ra-ma-ni-szu 
23. u2-dan-na-an-ma 
24. _{gesz}ma2_ dan-na-tam 
25. a-na be-el _{gesz}ma2_ 
26. i-na-ad-di-in 
@law 236 
27. szum-ma a-wi-lum 
28. _{gesz}ma2_-szu 
29. a-na _ma2-lah5_ 
30. a-na ig-ri-im 
31. id-di-in-ma 
32. _ma2-lah5_ i-gi-ma 
33. _{gesz}ma2_ ut,-t,e4-bi 
34. u3 lu uh2-ta-al-li-iq 
35. _ma2-lah5 {gesz}ma2_ 
36. a-na be-el _{gesz}ma2_ 
37. i-ri-a-ab 
@law 237 
38. szum-ma a-wi-lum 
39. _ma2-lah5_ u3 _{gesz}ma2_ 
40. i-gur-ma 
41. _sze siki i3-gesz zu2-lum_ 
42. u3 mi-im-ma szum-szu 
43. sza s,e-nim 
44. i-s,e-en-szi 
45. _ma2-lah5_ szu-u2 
46. i-gi-ma 
47. _{gesz}ma2_ ut,-t,e4-eb-bi 
48. u3 sza li-ib-bi-sza 
49. uh2-ta-al-li-iq 
50. _ma2-lah5_ 
51. _{gesz}ma2_ sza u2-t,e4-eb-bu-u2 
52. u3 mi-im-ma 
53. sza i-na li-ib-bi-sza 
54. u2-hal-li-qu2 
55. i-ri-a-ab 
@law 238 
56. szum-ma _ma2-lah5_ 
57. _{gesz}ma2_ a-wi-lim 
58. u2-t,e4-eb-bi-ma 
59. usz-te-li-a-asz-szi# 
60. _ku3-babbar_ mi-szi-il# _sa10_-sza# 
61. i-na-ad-di-in# 
@law 239 
62. szum-ma a-wi-lum# 
63. _ma2-lah5_ [i-gur] 
64. 6(asz) [_sze gur_] 
65. i-na sza-na#-[at] 
66. i-na-ad#-[di]-isz-[szum] 
@law 240 
67. szum-ma {gesz#}[_ma2_] 
68. sza ma-hi-ir-tim 
69. _{gesz}ma2_ sza mu-uq-qe2-el-pi2-tim 
70. im-ha-as,-ma 
71. ut,-t,e4-eb-bi 
72. be-el _{gesz}ma2_ sza _{gesz}ma2_-szu t,e4-bi-a-at 
73. mi-im-ma sza i-na _{gesz}ma2_-szu hal-qu2 
74. i-na ma-har i-lim 
75. u2-ba-ar-ma 
76. sza ma-hi-ir-tim 
77. sza _{gesz}ma2_ sza mu-uq-qe2-el-pi2-tim 
78. u2-t,e4-eb-bu-u2 
79. _{gesz}ma2_-szu u3 mi-im-ma-szu hal-qa2-am 
80. i-ri-a-ab-szum 
@law 241 
81. szum-ma a-wi-lum 
82. _gu4_ a-na ni-pu-tim 
83. it-te-pe2 
84. 1/3(disz) _ma-na ku3-babbar_ i-sza-qal 
@law 242-243 
85. szum-ma a-wi-lum <_gu4_> 
86. a-na _mu_ 1(disz) i-gur 
87. _a2 gu4-a2-ur3-ra_ 
88. 4(asz) _sze gur_ 
89. _a2 gu4 ab2 muru2 sag_ 
90. 3(asz) _sze gur_ a-na be-li2-szu 
91. i-na-ad-di-in 
@column 21 
@law 244 
1. szum-ma a-wi-lum 
2. _gu4 ansze_ i-gur-ma 
3. i-na s,e-ri-im 
4. _ur-mah_ id-du-uk-szu 
5. a-na be-li2-szu-ma 
@law 245 
6. szum-ma a-wi-lum 
7. _gu4_ i-gur-ma 
8. i-na me-gu-tim 
9. u3 lu i-na ma-ha-s,i2-im 
10. usz-ta-mi-it 
11. _gu4_ ki-ma _gu4_ 
12. a-na be-el _gu4_ 
13. i-ri-a-ab 
@law 246 
14. szum-ma a-wi-lum 
15. _gu4_ i-gur-ma 
16. _giri3_-szu isz-te-bi-ir 
17. u3 lu la-bi-a-an-szu 
18. it-ta-ki-is 
19. _gu4_ ki-ma _gu4_ 
20. a-na be-el _gu4_ 
21. i-ri-a-ab 
@law 247 
22. szum-ma a-wi-lum 
23. _gu4_ i-gur-ma 
24. _igi_-szu uh2-tap-pi2-id 
25. _ku3-babbar_ mi-szi-il _sa10_-szu 
26. a-na be-el _gu4_ 
27. i-na-ad-di-in 
@law 248 
28. szum-ma a-wi-lum 
29. _gu4_ i-gur-ma 
30. _si_-szu isz-bi-ir 
31. _kun_-su2 it-ta-ki-is 
32. u3 lu {uzu}_sa-sal_-szu 
33. it-ta-sa-ag! 
34. _ku3-babbar igi 4(disz)?-gal2 sa10_-szu 
35. i-na-ad-di-in 
@law 249 
36. szum-ma a-wi-lum 
37. _gu4_ i-gur-ma 
38. i-lum im-ha-su2-ma 
39. im-tu-ut 
40. a-wi-lum sza _gu4_ i-gu-ru 
41. ni-isz i-lim 
42. i-za-kar-ma 
43. u2-ta-asz-szar 
@law 250 
44. szum-ma _gu4_ su2?-qa2-am 
45. i-na a-la-ki-szu 
46. a-wi-lam 
47. ik-ki-ip-ma 
48. usz-ta-mi-it 
49. di-nu-um szu-u2 
50. ru-gu-um-ma-am 
51. u2-ul i-szu 
@law 251 
52. szum-ma# _gu4_ a-wi-lim 
53. na-ak-ka#-pi2-[ma] 
54. ki-ma na-ak-ka#-pu-u2 
55. ba-ab-ta-szu 
56. u2-sze-di-szum-ma 
57. qar-ni-szu 
58. la u2-szar-ri#-im 
59. _gu4_-szu la u2-sa-an-ni-iq-ma 
60. _gu4_ szu-u2 
61. _dumu_ a#-wi-lim 
62. ik#-ki#-ip-ma 
63. usz#-[ta]-mi-it 
64. 1/2(disz)# _[ma]-na ku3-babbar_ 
65. i#-[na]-ad-di-in 
@law 252 
66. [szum]-ma# _ARAD2_ a-wi-lim 
67. 1/3(disz)# _[ma]-na ku3-babbar_ 
68. i#-na-ad-di-in 
@law 253 
69. szum#-ma a-wi-lum a-wi-lam 
70. a-na pa-ni _a-sza3_-szu 
71. u2-zu-uz-zi-im 
72. i-gur-ma 
73. _al# du3-a_-am 
74. [i]-qi2-ip-szu 
75. _[ab2] gu4 hi-a_ ip#-qi2-sum2 
76. [a-na?] _a-sza3_ e-re-szi-im u2-ra-ak-ki-su2 
77. szum#-ma a-wi-lum szu-u2 
78. _sze numun_ u3 lu _sza3-gal_ 
79. isz-ri-iq-ma 
80. i-na qa2-ti-szu 
81. it-ta-as,-ba-at 
82. _kiszib3-la2_-szu i-na-ak-ki-su 
@law 254 
83. szum-ma _al du3-a_-am 
84. il-qe2-ma _ab2 gu4 hi-a_ 
85. u2-te-en-ni!-isz u2-te-en-gag-isz 
86. ta-[asz?]-na _sze_ sza im-ri!-ru 
87. i-ri-ab 
@law 255 
88. szum-ma _ab2 gu4 hi-a_ 
89. a-wi-lim a-na# ig-ri-im 
90. it-ta-di-in 
91. u3 lu _sze numun#_ isz-ri-iq-ma 
92. i-na _a-sza3#_ la usz-tab-szi 
93. a-wi-lam szu-a-ti 
94. u2-ka-an-nu-szu-ma 
95. i-na _buru14 1(bur3) GAN2_-e 
96. 1(gesz2) _sze gur#_ i-ma-ad-da-ad 
@law 256 
97. szum-ma pi2-ha-su2 
98. a-pa-lam la-i-le-i 
99. i-na _a-sza3_ szu-a-ti i-na _ab2 gu4 hi-a_ 
100. im-ta-na-asz-sza-ru-szu 
@law 257 
101. szum-ma a-wi-lum 
@column 22 
1. _engar_ i-gur 
2. 8(asz) _sze gur_ 
3. i-na _mu 1(disz)-kam_ 
4. i-na-ad-di-isz-szum 
@law 258 
5. szum-ma a-wi-lum 
6. _sza3 gu4_ i-gur 
7. 6(asz) _sze gur_ 
8. i-na _mu 1(disz)-kam_ 
9. i-na-ad-di-isz-szum 
@law 259 
10. szum-ma a-wi-lum 
11. {gesz}APIN i-na _a-gar3_ 
12. isz-ri-iq 
13. 5(disz) _gin2 ku3-babbar_ 
14. a-na be-el _{gesz}apin_ 
15. i-na-ad-di-in 
@law 260 
16. szum-ma _{gesz}apin tug2-gur10_ 
17. u3 lu _GAN2 ur3_ 
18. isz-ta-ri-iq 
19. 3(disz) _gin2 ku3-babbar_ 
20. i-na-ad-di-in 
@law 261 
21. szum-ma a-wi-lum 
22. _na-gada_ a-na _ab2 gu4 hi-a_ 
23. u3 _u8 udu hi-a_ 
24. re-im i-gur 
25. 8(asz) _sze gur_ 
26. i-na _mu 1(disz)-kam_ 
27. i-na-ad-di-isz-szum 
@law 262 
28. szum-ma a-wi-lum 
29. _gu4_ u3 lu _udu#_ 
30. a-na [...] 
31. [...] 
32. [...] 
33. [...] 
34. [...] 
35. [...] 
36. [...] 
@law 263 
37. szum-ma# [_gu4_] u3 lu [_udu_] 
38. sza in-na-ad-nu-szum# 
39. uh2-ta-al-li-[iq] 
40. _gu4_ ki-ma [_gu4_] 
41. _udu_ ki-ma [_udu_] 
42. a-na be-li2-[szu-nu] 
43. i-ri-a-[ab] 
@law 264 
44. szum-ma [_sipa_] 
45. sza _ab2 gu4 [hi-a_] 
46. u3 lu _u8 [udu hi-a_] 
47. a-na re#-[im] 
48. in-na-[ad]-nu#-szum# 
49. _a2_-szu ga#-am#-ra-tim 
50. ma-hi-ir 
51. li-ib#-ba-szu t,a-ab 
52. _ab2 gu4# hi-a_ 
53. us,-s,a-ah-hi-ir 
54. _u8# udu hi-a_ 
55. us,-s,a-ah-hi-ir 
56. ta-li-it-tam um-ta-t,i 
57. a-na _ka_ ri-ik-sa-ti-szu 
58. ta-li-it-tam 
59. u3 bi-il-tam 
60. i-na-ad-di-in 
@law 265 
61. szum-ma _sipa_ 
62. sza _ab2 gu4 hi-a_ 
63. u3 lu _u8 udu hi-a_ 
64. a-na re-im 
65. in-na-ad-nu-szum 
66. u2-sa-ar-ri-ir-ma 
67. szi-im-tam ut-ta-ak-ki-ir 
68. u3 a-na _ku3-babbar_ 
69. it-ta-di-in 
70. u2-ka-an-nu-szu-ma 
71. _a-ra2_ 1(u)-szu sza isz-ri-qu2 
72. _ab2 gu4 hi-a_ 
73. u3 _u8 udu hi-a_ 
74. a-na be-li2-szu-nu 
75. i-ri-a-ab 
@law 266 
76. szum-ma i-na _tur3_ 
77. li-pi2-it _dingir_ it-tab-szi 
78. u3 lu _ur-mah_ id-du-uk _sipa_ ma-hi! _dingir_ 
79. u2-ub-ba-am-ma 
80. mi-qi2-it-ti _tur3_ 
81. be-el _tur3_ i-mah-har-szu 
@law 267 
82. szum-ma _sipa_ i-_geme2_-ma 
83. i-na _tur3_ pe2-sa2-tam usz-tab-szi 
84. _sipa_ hi-t,i-it pe2-sa3-tim 
85. sza i-na _tur3_ u2-sza-ab-szu-u2 
86. _ab2 gu4 hi-a_ u3 _u8 udu hi-a_ 
87. u2-sza-lam-ma 
88. a-na be-li2-szu-nu 
89. i-na-ad-di-in 
@law 268 
90. szum-ma a-wi-lum _gu4_ 
91. a-na di-a-szi-im i-gur 
92. 2(ban2) _sze a2_-szu 
@law 269 
93. szum-ma _ansze_ 
94. a-na di-a-szi-im i-gur 
95. 1(ban2) _sze a2_-szu 
@law 270 
96. szum-ma _masz2_ 
97. a-na di-a-szi-im i-gur 
98. 1(disz) _sila3 sze a2_-szu 
@law 271 
99. szum-ma a-wi-lum 
100. _ab2 gu4 hi-a {gesz}mar-gid2-da_ 
101. u3 mu-ur2-te-di-sza i-gur 
@column 23 
1. i-na _u4 1(disz)-kam 3(barig) sze_ 
2. i-na-ad-di-in 
@law 272 
3. szum-ma a-wi-lum 
4. _{gesz}mar-gid2-da_-ma 
5. a-na ra-ma-ni-sza i-gur 
6. i-na _u4 1(disz)-kam 4(ban2) sze_ 
7. i-na-ad-di-in 
@law 273 
8. szum-ma a-wi-lum 
9. _{lu2}hun-ga2_ i-gur 
10. isz-tu re-esz sza-at-tim 
11. a-di ha-am-szi-im _iti_-im 
12. 1(u) 2(disz) _sze ku3-babbar_ 
13. i-na _u4 1(disz)-kam_ 
14. i-na-ad-di-in 
15. isz-tu szi-szi-im _iti_-im 
16. a-di ta-aq-ti-da! sza-at-tim 
17. 5(disz) _sze ku3-babbar_ 
18. i-na _u4 1(disz)-kam_ 
19. i-na-ad-di-in 
@law 274 
20. szum-ma a-wi-lum 
21. _dumu um-mi-a_ 
22. i-ig-ga-ar# 
23. _a2 {lu2}[hun-ga2?]_ 
24. 5(disz) _sze ku3#-babbar#_ 
25. _a2 {lu2}[tug2]-du8-a_ 
26. 5(disz) _[sze ku3]-babbar_ 
27. [_a2] {lu2#}gada_ 
28. [n(disz) _sze] ku3-babbar_ 
29. [_a2 bur]-gul_ 
30. [n(disz) _sze ku3]-babbar_ 
31. [_a2] zadim#?_ 
32. [n(disz) _sze ku3]-babbar_ 
33. [_a2] simug#_ 
34. [n(disz) _sze ku3]-babbar_ 
35. [_a2] nagar_ 
36. 5(disz)#? _sze ku3-babbar_ 
37. _a2 aszgab_ 
38. [n(disz)] _sze ku3-babbar_ 
39. _a2 ad-kup4_ 
40. [n(disz)] _sze ku3-babbar_ 
41. [_a2] szitim_ 
42. [n(disz) _sze ku3]-babbar_ 
43. [i-na _u4] 1(disz)-kam_ 
44. [i-na-ad]-di#-in 
@law 275 
45. [szum-ma a]-wi-lum 
46. [...] i-gur 
47. i-na _u4 1(disz)-kam_ 
48. 3(disz) _sze ku3-babbar a2_-szu 
@law 276 
49. szum-ma ma-hi-ir-tam i-gur 
50. 1/2(disz) _sze ku3-babbar a2_-sza 
51. i-na _u4 1(disz)-kam_ 
52. i-na-ad-di-in 
@law 277 
53. szum-ma a-wi-lum 
54. _{gesz}ma2 1(gesz2) gur_ i-gur 
55. i-na _u4 1(disz)-kam_ 
56. _igi 6(disz)-gal2 ku3-babbar a2_-sza 
57. i-na-ad-di-in 
@law 278 
58. szum-ma a-wi-lum 
59. _ARAD2 geme2_ i-sza-am-ma 
60. _iti_-szu la im-la-ma 
61. be2-en-ni e-li-szu 
62. im-ta-qu2-ut a-na na-di-na-ni-szu 
63. u2-ta-ar-ma 
64. sza-a-a-ma-nu-um 
65. _ku3-babbar_ isz-qu2-lu 
66. i-le-qe2 
@law 279 
67. szum-ma a-wi-lum 
68. _ARAD2 geme2_ i-sza-am-ma 
69. ba-aq-ri ir-ta-szi 
70. na-di-na-an-szu 
71. ba-aq-ri i-ip-pa-al 
@law 280 
72. szum-ma a-wi-lum 
73. i-na ma-at 
74. nu-ku-ur2-tim 
75. _ARAD2 geme2_ sza a-wi-lim 
76. isz-ta-am 
77. i-nu-ma 
78. i-na li-ib-bu _kalam_ 
79. it-ta-al-kam-ma 
80. be-el _ARAD2_ u3 lu _geme2_ 
81. lu _ARAD2_-su2 u3 lu _geme2_-su2 
82. u2-te-ed-di 
83. szum-ma _ARAD2_ u3 lu _geme2_ szu-nu 
84. _dumu-mesz_ ma-tim 
85. ba-lum _ku3-babbar_-ma 
86. an-du-ra-ar-szu-nu 
87. isz-sza-ak-ka-an 
@law 281 
88. szum-ma _dumu-mesz_ ma-tim sza-ni-tim 
89. sza-a-a-ma-nu-ma 
90. i-na ma-har i-lim 
91. _ku3-babbar_ isz-lu!-lu 
92. i-bi!-ab-bi-ma 
93. be-el _ARAD2_ u3 lu _geme2_ 
94. _ku3-babbar_ isz-qu2-lu a-na _dam-gar3_ 
95. i-na-ad-di-in-ma 
96. lu _ARAD2_-su2 lu _geme2_-su2 i-pa-ag! 
@law 282 
97. szum-ma _ARAD2_ a-na be-li2-szu 
98. u2-ul be-li2 at-ta 
99. iq-ta-bi 
100. ki-ma _ARAD2_-su2 
101. u2-ka-an-szu-ma 
102. be-el-szu u2-zu-un-szu i-na-ak-ki-is 
@column 24 
@epilogue 
1. di-na-a-at 
2. mi-sza-ri-im 
3. sza {disz}ha-am-mu-ra-pi2 
4. szar-ru-um le-u2-um 
5. u2-ki-in-nu-ma 
6. ma-tam u2-sa-am ki-nam# 
7. u3 ri-dam dam-qa2-am 
8. u2-sza-as,-bi-tu 
9. {disz}ha-am-mu-ra-pi2 
10. szar-ru-um gi-it-ma-lum a-na-ku 
11. a-na _sag-ge6_ 
12. sza {d}en-lil2 isz-ru-kam 
13. re-u2-si2-na 
14. {d}marduk i-din-nam 
15. u2-ul e-gu 
16. a-hi u2-ul ad-di 
17. asz-ri szu-ul-mi-im 
18. esz-te-i-szi-na-szim# 
19. pu-usz-qi2 wa-asz-t,u2-tim 
20. u2-pe#-et-ti 
21. nu-ra-am u2-sze-s,i-szi-na-szi-im 
22. i-na _{gesz}tukul_ da-an-nim 
23. sza {d}za-ba4-ba4 
24. u3 {d}inanna 
25. u2-sza-at-li-mu-nim 
26. i-na _igi-gal2_ 
27. sza {d}en-ki i-szi-ma-am 
28. i-na le-u2-tim 
29. sza {d}marduk id-di-nam 
30. na-ak-ri e-li-isz 
31. u3 sza-ap-li-isz as-su2-uh2 
32. qa2-ab-la-tim u2-be2-el-li 
33. szi-ir ma-tim 
34. u2-t,i3-ib 
35. ni-szi da-ad-mi 
36. a-bu-ur2-ri 
37. u2-szar-bi2-is, 
38. mu-gal-li-tam 
39. u2-ul u2-szar-szi-szi-na-ti 
40. _dingir gal-gal_ 
41. ib-bu-u2-nin-ni-ma 
42. a-na-ku-ma 
43. _sipa_ mu-sza-al-li-mu-um 
44. sza _{gesz}gidri_-szu 
45. i-sza-ra-at 
46. s,i-li2 t,a-bu-um 
47. a-na _iri_-ia 
48. ta-ri-is, 
49. i-na ut-li-ia 
50. ni-szi _kalam_ szu-me-ri2-im 
51. u3 ak-ka-di-im 
52. u2-ki-il 
53. i-na la-ma-si2-ia 
54. ih-hi-sza 
55. i-na szu-ul-mi-im 
56. at-tab-ba-al-szi-na-ti 
57. i-na ne-me-qi2-ia 
58. usz-tap-zi2-ir-szi-na-ti 
59. dan-nu-um en-sza-am 
60. a-na la ha-ba-lim 
61. _nu-siki nu-mu-su_ 
62. szu-te-szu-ri-im 
63. i-na babila{ki} 
64. _iri_ sza an u3 {d}en-lil2 
65. re-szi-szu 
66. u2-ul#-lu-u2 
67. i-na e2-sag-il2 
68. _e2_ sza ki-ma sza-me-e 
69. u3 er-s,e-tim _suhusz_-szu ki-na 
70. di-in ma-tim a-na di-a-nim 
71. pu-ru-se2-e ma-tim 
72. a-na pa-ra-si-im 
73. ha-ab-lim szu-te-szu-ri-im 
74. a-wa-ti-ia szu-qu2-ra-tim 
75. i-na _na-ru_-ia asz-t,ur-ma 
76. i-na ma-har _alan_-ia 
77. _lugal_ mi-sza-ri-im 
78. u2-ki-in 
79. _lugal_ sza in _lugal_-ri2 
80. szu-tu-ru a-na-ku 
81. a-wa-tu-u2-a na-as2-qa2 
82. le-u2-ti sza-ni-nam 
83. u2-ul i-szu 
84. i-na qi2-bi-it {d}utu 
85. da-a-a-nim ra-bi-im 
86. sza _an_ u3 _ki_ 
87. mi-sza-ri i-na _kalam_ 
88. li-isz-te-pi2 
89. i-na a-wa-at 
90. {d}marduk be-li2-ia 
91. u2-s,u2-ra-tu-u2-a 
92. mu-sza-si2-kam# a-ir-szi-a 
93. i-na e2-sag-il2 
94. sza a-ra-am-mu szu-mi i-na da-mi-iq-tim 
@column 25 
1. a-na da-ar 
2. li-iz-za-ki-ir 
3. a-wi-lum ha-ab-lum 
4. sza a-wa-tam 
5. i-ra-asz-szu-u2 
6. a-na ma-ha-ar _alan_-ia 
7. _lugal_ mi-sza-ri-im 
8. li-il-li-ik-ma 
9. _na-ru_-i 
10. sza-at,-ra-am 
11. li-isz-ta-as2-si-ma 
12. a-wa-ti-ia 
13. szu-qu2-ra-tim 
14. li-isz-me-ma 
15. _na-ru_-i a-wa-tam 
16. li-kal2-lim-szu 
17. di-in-szu li-mu-ur2 
18. li-ib-ba-szu 
19. li#-na#-ap-pi2-isz-ma 
20. {disz}ha-am-mu-ra-pi2-mi 
21. be-lum sza ki-ma a-bi-im 
22. wa-li-di-im 
23. a-na ni-szi 
24. i-ba-asz-szu-u2 
25. a-na a-wa-at 
26. {d}marduk be-li2-szu 
27. usz-ta-ak-ti-it-ma 
28. ir-ni-ti {d}marduk 
29. e-li-isz 
30. u3 sza-ap-li-isz 
31. ik-szu-u4 
32. li-ib-bi {d}marduk 
33. be-li2-szu u2-t,i3-ib 
34. u3 szi-ra-am t,a-ba-am 
35. a-na ni-szi 
36. a-na da-ar i-szi-im 
37. u3 ma-tam 
38. usz-te-sze-er 
39. a2-ni-tam 
40. li-iq-bi-ma 
41. i-na ma-har 
42. {d}marduk be-li2-ia 
43. {d}s,ar-pa-ni-tum 
44. be-el-ti-ia 
45. i-na li-ib-bi-szu 
46. ga-am-ri-im 
47. li-ik-ru-ba-am 
48. sze-du-um la-ma-sum2 
49. _dingir dingir_ e-ri-bu-ut 
50. e2-sag-il2 
51. _sig4_ e2-sag-il2 
52. i-gi-ir-re-e 
53. u4-mi-sza-am 
54. i-na ma-har 
55. {d}marduk be-li2-ia 
56. {d}s,ar-pa-ni-tum 
57. be-el-ti-ia 
58. li-dam-mi-qu2 
59. a-na wa-ar-ki-a-at 
60. _u4_-mi 
61. a-na ma-ti-ma 
62. _lugal_ sza i-na _kalam_ 
63. ib-ba-asz-szu-u2 
64. a-wa-a-at 
65. mi-sza-ri-im 
66. sza i-na _na-ru_-ia 
67. asz-t,u2-ru li-s,ur 
68. di-in ma-tim 
69. sza a-di-nu 
70. pu-ru-se2-e _kalam_ 
71. sza ap-ru-su 
72. a u2-na-ak-ki-ir 
73. u2-s,u2-ra-ti-ia 
74. a u2-sza-si2-ik 
75. szum-ma a-wi-lum szu-u2 
76. ta-szi-im-tam i-szu-ma 
77. ma-su2 szu-te-szu-ra-am i-le-i 
78. a-na a-wa-a-tim 
79. sza i-na _na-ru_-ia asz-t,u2-ru li-qul2-ma 
80. ki-ib-sa-am ri-dam 
81. di-in _kalam_ sza a-di-nu 
82. pu-ru-se2-e _kalam_ 
83. sza ap-ru-su 
84. _na-ru_-um szu-u2 
85. li-kal2-lim-szu-ma 
86. s,a-al-ma-at qa2-qa2-di-szu 
87. li-isz-te-sze-er 
88. di-in-szi-na li-di-in 
89. pu-ru-sa3-szi-na 
90. li-ip-ru-us2 
91. i-na ma-ti-szu ra-ga-am 
92. u3 s,e-nam li-su2-uh2 
93. szi-ir ni-szi-szu 
94. li-t,i-ib 
95. {disz}ha-am-mu-ra-pi2 
96. _lugal_ mi-sza-ri-im 
97. sza {d}utu ki-na-tim 
98. isz-ru-ku-szum a-na-ku 
99. a-wa-tu-u2-a na-as2-qa2 
100. ep-sze-tu-u2-a 
101. sza-ni-nam 
102. u2-ul i-sza-a 
103. e-la a-na la ha-si2-im 
104. ri-qa2 
105. a-na em-qi2-im 
@column 26 
1. a-na ta-na-da-tim szu-s,a-a 
2. szum-ma a-wi-lum szu-u2 
3. a-na a-wa-ti-ia 
4. sza i-na _na-ru_-ia asz-t,u2-ru 
5. i-qul2-ma 
6. di-ni la u2-sza-as-si2-ik 
7. a-wa-ti-ia 
8. la usz-te-pe-el 
9. u2-s,u2-ra-ti-ia 
10. la u2-na-ki-ir 
11. a-wi-lum szu-u2 
12. ki-ma ia-ti 
13. _lugal_ mi-sza-ri-im 
14. {d}utu _{gesz}gidri_-szu 
15. li-ir-ri-ik 
16. ni-szi-szu 
17. i-na mi-sza-ri-im li-re 
18. szum-ma a-wi-lum szu-u2 
19. <a-na> a-wa-ti-ia 
20. sza i-na _na-ru_-ia 
21. asz-t,u2-ru 
22. la i-qul2-ma 
23. er-re-ti-ia 
24. i-me-esz-ma 
25. er-re-et i3-li2 
26. la i-dur-ma 
27. di-in a-di-nu 
28. up-ta-as-si2-is 
29. a-wa-ti-ia 
30. usz-te-pe-el 
31. u2-s,u2-ra-ti-ia 
32. ut-ta-ak-ki-ir 
33. szu-mi sza-at-ra-am 
34. ip-szi-it,-ma 
35. szum-szu isz-ta-t,ar2 
36. asz-szum er-re-szum! szi-na-ti 
37. sza-ni-a-am-ma 
38. usz-ta-hi-iz 
39. a-wi-lum szu-u2 
40. lu _lugal_ 
41. lu _en_ 
42. lu _ensi2_ 
43. u3 lu a-wi-lu-tum 
44. sza szu-ma-am na-bi-a-at 
45. AN ra-bu-um 
46. a-bu i3-li2 
47. na-bu-u2 _bala_-ia 
48. _me-lam2_ szar-ru-tim 
49. li-t,e4-er-szu 
50. _{gesz}gidri_-szu 
51. li-isz-bi-ir 
52. szi-ma-ti-szu li-ru-ur 
53. {d}en-lil2 be-lum 
54. mu-szi-im szi-ma-tim 
55. sza qi2-bi2-su2 
56. la ut-ta-ka-ru 
57. mu-szar-bu-u3 
58. szar-ru-ti-ia 
59. te-szi la szu-up-pi2-im 
60. ga-ba-ra-ah 
61. ha-la-qi2-szu 
62. i-na szu-ub-ti-szu 
63. li-sza-ab!-bi!-ha-asz-szum 
64. _bala_ ta-ne-hi-im 
65. _u4_-mi i-s,u2-tim 
66. sza-na-a-at 
67. hu-sza-ah-hi-im 
68. ek-le-et 
69. la na-wa-ri-im 
70. mu-ut ni-t,i-il i-nim 
71. a-na szi-im-tim 
72. li-szi-im-szum 
73. ha-la-aq _iri_-szu 
74. na-as2-pu-uh2 ni-szi-szu 
75. szar-ru-su2 szu-pe2-lam 
76. szum-szu u3 zi-kir-szu 
77. i-na ma-tim 
78. la szu-ub-sza-a-am 
79. i-na _ka_-szu kab-tim 
80. li-iq-bi 
81. {d}nin-lil2 
82. _ama_ ra-bi2-tum 
83. sza qi2-bi2-sa3 
84. i-na e2-kur kab-ta-at 
85. _nin_ mu-dam-mi-qa2-at 
86. i-gi-ir-re-ia 
87. a-szar szi-ip-t,i-im 
88. u3 pu-ru-se2-em 
89. i-na ma-har {d}en-lil2 
90. a-wa-su2 li-le-mi-in 
91. szu-ul-pu-ut ma-ti-szu 
92. ha-la-aq ni-szi-szu 
93. ta-ba-ak na-pisz-ti-szu 
94. ki-ma me-e 
95. i-na _ka_ {d}en-lil2 
96. szar-ri-im 
97. li-sza-asz-ki-in 
98. {d}en-ki _nun_ ra-bi-um 
99. sza szi-ma-tu-szu 
100. i-na mah-ra i-la-ka 
101. _abgal_ i3-li2 
102. mu-de mi-im-ma szum-szu 
103. mu-sza-ri-ku 
@column 27 
1. _u4_-um ba-la-t,i-ia 
2. uz-nam 
3. u3 ne-me-qam 
4. li-t,e4-er-szu-ma 
5. i-na mi-szi-tim 
6. li-it-ta-ar-ru-szu 
7. _i7-i7_-szu 
8. i-na na-ag-bi-im 
9. li-is-ki-ir 
10. i-na er-s,e-ti-szu 
11. {d}asznan 
12. na-pi2-isz-ti ni-szi 
13. a u2-sza-ab-szi 
14. {d}utu da-a-a-nu-um ra-bi-um 
15. sza sza-me-e 
16. u3 er-s,e-tim 
17. mu-usz-te-sze-er 
18. sza-ak-na-at na-pi2-isz-tim 
19. be-lum tu-kul2-ti 
20. szar-ru-su2 li-is-ki-ip 
21. di-in-szu 
22. a i-di-in 
23. u2-ru-uh2-szu li-szi 
24. _DU_ um-ma-ni-szu 
25. li-isz-he-el-s,i2 
26. i-na bi-ri-szu 
27. _uzu_ lem-nam 
28. sza na-sa-ah 
29. _suhusz_ szar-ru-ti-szu 
30. u3 ha-la-aq ma-ti-szu li-isz-ku-un-szum 
31. a-wa-tum ma-ru-usz-tum 
32. sza {d}utu ar-hi-isz 
33. li-ik-szu-su2 
34. e-li-isz 
35. i-na ba-al#-t,u2-tim 
36. li-is-su2-uh2-szu 
37. sza-ap-li-isz 
38. i-na er-s,e-tim 
39. _gidim4-gidim4_-szu 
40. me-e li-sza-az-mi 
41. {d}suen be-el sza-me-e 
42. _dingir_ ba-ni 
43. sza sze-re-su2 
44. i-na i3-li2 szu-pa-a-at 
45. _aga {gesz}gu-za_ sza szar-ru-tim 
46. li-t,e4-er-szu 
47. ar-nam kab-tam 
48. sze-re-su2 ra-bi-tam 
49. sza i-na zu-um-ri-szu 
50. la i-hal-li-qu2 
51. li-mu-su2-ma 
52. _u4_-mi _iti-iti_ 
53. sza-na-a-at _bala_-szu 
54. i-na ta-ne-hi-im 
55. u3 di-im-ma-tim 
56. li-sza-aq-ti 
57. kam-ma-al szar-ru-tim 
58. li-sza-at,-t,i-il-szu 
59. ba-la-t,am 
60. sza it-ti mu-tim 
61. szi-ta-an-nu 
62. a-na szi-im-tim 
63. li-szi-im-szum 
64. {d}iszkur be-el _he2-gal2_ 
65. _gu2-gal_ sza-me-e 
66. u3 er-s,e-tim 
67. re-s,u2-u2-a 
68. zu-ni i-na sza-me-e 
69. mi-lam 
70. i-na na-ag-bi-im 
71. li-t,e4-er-szu 
72. ma-su2 
73. i-na hu-sza-ah-hi-im 
74. u3 bu-bu-tim 
75. li-hal-li-iq 
76. e-li _iri_-szu 
77. ez-zi-isz 
78. li-is-si-ma 
79. ma-su2 a-na _du6_ a-bu-bi-im 
80. li-te-er 
81. {d}za-ba4-ba4 
82. qar-ra-du-um ra-bi-um 
83. _dumu_ re-esz-tu-um 
84. sza e2-kur 
85. a-li-ku im-ni-ia 
86. a-szar tam2-ha-ri-im 
87. _{gesz}tukul_-szu li-isz-bi-ir 
88. u4-ma-am a-na mu-szi-im 
89. li-te-er-szum-ma 
90. na-ki-ir-szu e-li-szu 
91. li-isz-zi-iz 
92. {d}inanna be-le-et 
93. _me6_ u3 _szen-szen_ 
94. pa-ti-a-at 
95. _{gesz}tukul#_-ia 
96. la-ma-si2 
97. da-mi-iq-tum 
98. ra-i-ma-at _bala_-ia 
99. i-na li-ib-bi-sza 
100. ag-gi-im 
101. i-na uz-za-ti-sza 
102. ra-bi2-a-tim 
103. szar-ru-su2 li-ru-ur 
104. dam-qa2-ti-szu 
105. a-na le-em-ne-tim 
106. li-te-er 
@column 28 
1. li-te-er 
# sic 
2. a-szar _me6_ u3 _szen-szen_ 
3. _{gesz}tukul_-szu 
4. li-isz-bi#-ir 
5. i-szi-tam 
6. sa3-ah-ma-asz-tam 
7. li-isz-ku-un-szum 
8. qar-ra-di-szu 
9. li-sza-am-qi2-it 
10. da-mi-szu-nu 
11. er-s,e-tam li-isz-qi2 
12. gu-ru-un 
13. sza-al-ma-at 
14. um-ma-na-ti-szu 
15. i-na s,e-ri-im 
16. li-it-ta-ad-di 
17. _erin2_-szu-ma? re-ma-am 
18. a-i u2-szar-szi 
19. szu-a-ti 
20. a-na qa2-at na-ak-ri-szu 
21. li-ma-al-li-szu-ma 
22. a-na ma-at nu-ku-ur2-ti-szu 
23. ka-mi-isz li-ru-szu 
24. {d}ne3-eri11-gal 
25. dan-nu-um i-na i3-li2 
26. qa2-ba-al la ma-ha-ar 
27. mu-sza-ak-szi-du 
28. ir-ni-ti-ia 
29. i-na ka-szu-szi-szu 
30. ra-bi-im 
31. ki-ma i-sza-tim 
32. ez-ze-tim sza a-pi2-im 
33. ni-szi-szu 
34. li-iq-me 
35. in _{gesz}tukul_-szu dan-nim 
36. li-sza-ti-szu-ma 
37. bi-ni-a-ti-szu 
38. ki-ma s,a-lam t,i-t,i-im 
39. li-ih-bu-usz 
40. {d}nin-tu 
41. _nin_ s,i-ir-tum 
42. sza ma-ta-tim 
43. _ama_ ba-ni-ti 
44. _ibila_ li-t,e4-re-szu-ma 
45. szu-ma-am 
46. a u2-szar-szi-szu 
47. i-na qer-bi-it ni-szi-szu 
48. _numun_ a-wi-lu-tim 
49. a ib-ni 
50. {d}nin-kar-ra-ak 
51. _dumu-munus an_-nim 
52. qa2-bi-a-at 
53. dum-qi2-ia 
54. i-na e2-kur 
55. mur-s,a-am kab-tam 
56. _a2-sag3_ le-em-nam 
57. si2-im-ma-am mar-s,a-am 
58. sza la i-pa-asz-sze-hu 
59. _a-zu!_ qe2-re-eb-szu 
60. la i-lam-ma-du 
61. i-na s,i2-im-di 
62. la u2-na-ah-hu-szu 
63. ki-ma ni-szi-ik mu-tim la in-na-sa3-hu 
64. i-na bi-ni-a-ti-szu 
65. li-sza-s,i-a-asz-szum-ma 
66. a-di na-pi2-isz-ta-szu 
67. i-be2-el-lu-u2 
68. a-na et,-lu-ti-szu 
69. li-da!-dam-ma-am 
70. _dingir gal-gal_ 
71. sza sza-me-e 
72. u3 er-s,e-tim 
73. {d}a-nun-na 
74. i-na _szunigin_-szu-nu 
75. sze-ed bi-tim 
76. _sig4_ e2-babbar-ra 
77. szu-a-ti 
78. _numun_-szu 
79. ma-su2 _erin2_-szu 
80. ni-szi-szu 
81. u3 um-ma-an-szu 
82. er-re-tam 
83. ma-ru-usz-tam li-ru-ru 
84. er-re-tim 
85. da!-ni-a-tim 
86. {d}en-lil2 
87. i-na _ka_-szu 
88. sza la ut-ta-ak-ka-ru 
89. li-ru-ur-szu-ma 
90. ar-hi-isz 
91. li-ik-szu-da-szu 
